                            In collaborazione con




Obiettivo SPARKLING:
PMI e filiere italiane a prova di futuro

      Innovazione, Sostenibilità e Export
      le trasformazioni che spingeranno
      la competitività del Made in Italy nel mondo.
Indice


         Executive Summary                                                                 3


         Capitolo 1. Ri-evoluzione Made in Italy: la nuova competitività
         delle PMI e delle filiere italiane                                                6
         1.1. Lo stato di salute delle PMI italiane                                        6
         1.2. Il paradigma SPARKLING per essere vincenti negli anni a venire               10


         Capitolo 2. Perché fare filiera: le sfide si superano meglio se si
         opera insieme                                                                     13
         2.1. Il sistema dei distretti in Italia e la loro capacità di affermarsi sui
         mercati esteri                                                                    13
         2.2. Dal distretto alla filiera: come evolve la geografia del sistema
         produttivo italiano                                                               24
         2.3. Agire insieme nelle filiere del futuro                                       31


         Capitolo 3. Le imprese italiane alla prova dell’export                            38
         3.1. Rafforzare la propria presenza commerciale sui mercati esteri:
         una sfida per le PMI italiane                                                     38
         3.2. Le produzioni di punta dell’export italiano nel mondo                        41
         3.3. Dove intervenire per guidare la trasformazione tecnologica e
         culturale della supply chain                                                      43
               Box - Wind of change: come l’innovazione 4.0 e la formazione
               guidano la competitività internazionale delle imprese
               (A cura del Centro Studi delle Camere di Commercio Guglielmo Tagliacarne)   43
         3.4. Medio Oriente e Asia: le aree di opportunità delle imprese italiane          49


         Appendice                                                                         57
Executive summary


     •   Lo Studio approfondisce il ruolo strategico delle PMI e delle filiere analizzan-
         do le trasformazioni che spingeranno la competitività del Made in Italy nel
         mondo: innovazione 4.0, sostenibilità ed export.

     •   Le oltre 200 mila piccole e medie imprese (PMI) italiane producono un giro di
         affari di oltre 1.400 miliardi di euro, generano quasi il 40% del Valore Aggiunto
         nazionale e impiegano 5,6 milioni di persone, pari a un terzo di tutti gli occupati.

     •   Sono le medie imprese quelle che garantiscono all’Italia un primato nei
         confronti di Francia, Germania e Spagna mostrando un livello di produttività
         del lavoro superiore e anche le grandi imprese presentano una produttività pari
         o superiore ai citati peer europei.

     •   I distretti industriali sono un tratto distintivo del sistema produttivo italiano: la
         specializzazione favorisce una maggiore produttività del lavoro, una perfor-
         mance positiva del fatturato e lo sviluppo di economie di scala. I 160 di-
         stretti industriali italiani nel 2023 hanno esportato circa 150 miliardi di euro
         (25% dell’export manifatturiero nazionale) e vedono una significativa presenza
         di piccole e micro imprese che gravitano intorno a un nucleo di aziende di mag-
         giori dimensioni.

     •   I distretti italiani si focalizzano su specifici ambiti produttivi: agro-alimentare,
         sistema moda, metalmeccanica, sistema casa, beni intermedi e mezzi di
         trasporto; all’interno di questi si possono individuare più di 2.200 imprese
         “champion” (corrispondenti al 13% del totale), ossia leader e punti di riferi-
         mento all’interno di un determinato distretto produttivo.

     •   L’emergere nel tempo della necessità di trovare una risposta a un mercato sem-
         pre più globale e competitivo ha portato a un ampliamento dei rapporti di for-
         nitura, soprattutto a livello internazionale. Dal modello “distretto” si è passati
         a filiere produttive strutturate e integrate lungo l’intera catena del valore.
         In quest’ottica SACE mette a disposizione il proprio Network sul territorio dome-
         stico e alcuni strumenti, come il “Reverse Factoring” – pensato anche in chiave
         ESG – che consente a medie e grandi imprese di offrire ai propri fornitori l’ac-
         cesso ai servizi di factoring per l’anticipo dei crediti.
     •




                                                                                            3
•   Tre sono le filiere a maggiore “rilevanza economica”: agro-alimentare,
    edilizia e mezzi di trasporto su gomma, che rappresentano circa il 32% del
    Valore Aggiunto. A queste si aggiungono anche macchine industriali, abbi-
    gliamento, energia, sanità, farmaceutica e cure per un totale di 8 filiere a
    “elevata rilevanza sistemica”, che contribuiscono complessivamente al 56%
    del Valore Aggiunto (oltre che al 52% dell’occupazione e al 67% dell’export).
•
•   Edilizia intelligente (smart building), evoluzione in chiave 5.0 dell’agro-alimen-
    tare (agritech) e fonti energetiche rinnovabili e alternative (come eolico
    offshore e idrogeno) sono solo alcuni esempi dell’evoluzione in atto verso le
    “filiere del futuro”. Grazie al loro alto contenuto innovativo e al legame di-
    retto con gli obiettivi di sostenibilità energetico-ambientale possono offrire
    vantaggiose opportunità di crescita alle PMI italiane, anche come sbocco sui
    mercati internazionali, dove peraltro proprio l’export italiano di beni ambientali
    è atteso crescere del triplo rispetto alle vendite complessive. Le prospettive at-
    tese per queste tre filiere sono di una crescita in termini occupazionali di quasi
    800mila posti di lavoro.

•   Le imprese italiane per rafforzare la propria crescita, diventando loro
    stesse l’onda del cambiamento e garantendo al contempo una transizione
    sostenibile devono adottare l’approccio #SPARKLING: Smart, Proactive,
    Agile, Revolutionary, Kinetic, Leader, Innovative, New, Green.

•   121mila sono le imprese italiane esportatrici (2,6% sul totale delle imprese),
    di cui circa la metà PMI che generano quasi il 50% del totale dell’export
    italiano. La propensione all’esportazione è direttamente legata alla dimensione
    di impresa: solo il 18% delle piccole imprese esporta più della metà del
    proprio fatturato, a fronte di quasi il 33% per le medie e quasi il 40% per le
    grandi. Maggiori percentuali di fatturato all’export contribuiscono a una
    più elevata redditività delle imprese.

•   Due sono le principali leve strategiche per aumentare la propensione all’export: (i)
    trasformazione tecnologica, anche in chiave sostenibile; e (ii) approccio multi-filiera.

•   Per guidare la trasformazione tecnologica è essenziale intervenire sia in termini
    di innovazione di prodotto 4.0 sia nella formazione del capitale umano, inve-
    stendo nel rafforzamento della capacità e nell’acquisizione di nuove competenze
    digitali e manageriali (il 37% delle piccole imprese investe in innovazione 4.0 e
    formazione, mentre la quota raddoppia per quelle medio-grandi), che in partico-
    lare accrescono del 15% la probabilità di un’impresa di iniziare a esportare.

                                                                                          4
•   Il tasso di crescita delle esportazioni delle PMI italiane potrà raggiungere
    quest’anno l’1,5% circa, il 3,5% il prossimo, toccando i 260 miliardi esportati
    alla fine del 2025. A fare da traino all’aggregato sono le medie imprese.

•   Medio Oriente e India rappresentano le principali aree di opportunità per
    le PMI italiane, mentre le grandi imprese si orienteranno anche verso l’Asia
    orientale, tutti mercati in rapida crescita economica. L’andamento delle vendite
    verso l’Europa prenderà più vigore nel 2025.

•   Trasformare mercati di nicchia in opportunità per piccole e medie imprese
    è l’indirizzo strategico che SACE ha deciso di intraprendere, affiancando alla
    tradizionale operatività export credit lo strumento sempre più consolidato della
    Push Strategy, che ha coinvolto finora mercati ad elevato potenziale ma ancora
    marginali per i flussi di export, come alcuni Paesi africani dove faranno da traino
    le iniziative legate al Piano Mattei.

•   Per poter fare un salto di crescita e competitività diventa fondamentale il pas-
    saggio all’approccio multi-filiera in quanto oggi solo 1 impresa su 5 appartiene
    a più filiere produttive. La partecipazione a più filiere garantisce, infatti, sva-
    riati benefici: la condivisione di risorse, competenze e innovazione, il controllo
    delle diverse fasi del processo produttivo, una migliore efficienza e qualità, una
    riduzione dei rischi di concentrazione, una maggiore capacità di espansione
    della propria attività su scala internazionale e l’adozione di pratiche sostenibili
    e responsabili lungo l’intera catena del valore. In tutti questi aspetti, le imprese
    italiane potranno contare sul supporto di SACE tramite i suoi strumenti, i
    suoi uffici su tutto il territorio nazionale e le sue persone.




                                                                                      5
Capitolo 1
Ri-evoluzione Made in Italy: la nuova
competitività delle PMI e delle filiere italiane

1.1. Lo stato di salute delle PMI italiane
                   Le imprese italiane affrontano le sfide globali consapevoli che per rimanere com-
                   petitive, in un contesto ancora incerto, ci si debba evolvere verso un paradigma
                   nuovo: fare il proprio lavoro come si è sempre fatto e farlo bene non è più suffi-
                   ciente, oggi si deve anche essere “rivoluzionari” e avere il coraggio di rompere gli
                   schemi e guardare al futuro. Un futuro che trasforma il modo di fare impresa verso
                   un approccio dinamico, agile e innovativo, che abbraccia le nuove tecnologie e che
                   affronta i rischi con la giusta cognizione per sfruttarne le opportunità.

                   Il tessuto imprenditoriale italiano si compone per lo più di micro imprese, che im-
                   piegano buona parte degli occupati (Fig. 1). Sono, tuttavia, le piccole e medie
                   (PMI) e le grandi, con un giro d’affari rispettivamente di 1.400 e 1.200 miliardi
                   di euro, a generare la maggior parte del Valore Aggiunto nazionale. In que-
                   sto senso, un traino importante deriva dall’internazionalizzazione: in particolare, le
                   PMI italiane realizzano all’estero circa un terzo del proprio fatturato (7 punti
                   percentuali sopra alle tedesche) e contribuiscono a quasi la metà dell’export
                   nazionale (45%), una percentuale superiore rispetto al 20% delle tedesche e delle
                   francesi e al 32% delle spagnole. Questo conferma che la produttività necessita
                   di una dimensione aziendale sufficientemente strutturata per affrontare le sfide di
                   mercato e inserirsi nelle catene del valore. Secondo recenti stime della Commissio-
                   ne Europea, nel 2023 le medie e grandi imprese hanno registrato le maggiori cre-
                   scite in termini di Valore Aggiunto nominale, mentre le grandi e le micro per quanto
                   riguarda l’occupazione. Quest’anno, invece, saranno le micro imprese a mostrare
                   una performance complessiva di miglior tenuta, alla luce degli elementi di criticità
                   del contesto economico1.




1
    Fonte: Commissione Europea, Annual Report on European SMEs 2023/2024, luglio 2024.

                                                                                                       6
                     Figura 1 - Principali dati delle imprese italiane (2021*)

                                                                                                    Micro
                                                                                                    43,1%
                                                                                                              PMI
                                                                                 OCCUPATI                    33,1%
                                            Micro                                                   Grandi
                                            95,0%                                                   23,8%
                            N°                            PMI
                         IMPRESE                          4,9%
                                            Grandi                                                  Micro
                                            0,1%                                                    27,3%
                                                                                  VALORE                      PMI
                                                                                 AGGIUNTO                    37,8%
                                                                                                    Grandi
                                                                                                    34,9%

                     (*) Ultimo dato disponibile.
                     Fonte: elaborazioni SACE su dati ISTAT, 2024.


                     Le nostre imprese godono di uno stato di salute finanziaria relativamente
                     buono. In questa fase si assiste a una minore domanda di credito che continua
                     a riflettere il minore fabbisogno per la spesa in investimenti fissi, l’elevato livello
                     dei tassi di interesse e il maggior ricorso all’autofinanziamento. La relativa
                     bassa domanda di credito delle imprese ha permesso di mantenerne alta la
                     qualità – in termini di Non Performing Loan ratio – che, secondo le Considerazioni
                     Finali del Governatore della Banca d’Italia2, dovrebbe rimanere tale anche l’anno
                     prossimo, con un lieve peggioramento. Anche sul fronte dei pagamenti i tempi medi
                     di rimborso non hanno registrato particolari variazioni. Secondo gli ultimi dati di
                     Cribis3, la percentuale di pagatori puntuali, ossia alla scadenza, è pari al 40,4%,
                     mentre i ritardi gravi e superiori ai 30 giorni raggiungono il 9,7% (Fig. 2).

                     Figura 2 - Abitudini di pagamento per classi di ritardo




                     Fonte: elaborazioni SACE su dati Cribis, 2024.



2
    Fonte: Banca d’Italia, Considerazioni finali del Governatore, Relazione annuale, maggio 2024.
3
    Fonte: Cribis, Studio Pagamenti 2024, maggio 2024.

                                                                                                                     7
                      Le aziende più piccole risultano essere più virtuose nei pagamenti, mentre al cre-
                      scere della dimensione aziendale la percentuale dei pagatori puntuali diminuisce,
                      anche considerando il loro potere negoziale, registrando il valore più basso tra le
                      grandi aziende. Oltre l’80% delle grandi imprese paga con un ritardo non grave,
                      entro i 30 giorni dalla scadenza. Anche la leva finanziaria delle imprese, intesa
                      come il rapporto tra i debiti finanziari e la loro somma con il patrimonio netto valu-
                      tato ai prezzi di mercato, vede un miglioramento rispetto all’anno precedente
                      (-1,4 p.p. attestandosi al 35,3%), grazie alla riduzione dei debiti bancari e al raffor-
                      zamento della patrimonializzazione4.

                      Analizzando, inoltre, il numero dei fallimenti delle imprese si nota come questo
                      sia in fisiologico aumento (+22,3% rispetto al 2023) dopo il periodo pandemico in
                      cui erano in vigore misure assistenziali ad hoc (ma pur ancora del 16% inferiore
                      al livello del 2019) e riflettendo in parte anche il rallentamento economico con la
                      crescita del Pil dell’Italia stimata inferiore all’1% dal consensus di previsori. Ma tale
                      dinamica è da contestualizzare in un periodo di supporto pubblico all’economia
                      durante la fase pandemica e post-pandemica, comune agli altri principali Paesi
                      europei: Germania e Francia riportano incrementi ancora più elevati (+21,9% e
                      +37,1%, rispettivamente), mentre solo la Spagna, che già nel 2021 era ritornata ai
                      livelli pre-pandemia, segna una riduzione (-13%).

                      Il buono stato di salute finanziario si associa anche alla produttività del la-
                      voro delle imprese italiane, in particolare quelle di media dimensione. Sono
                      proprio queste che garantiscono all’Italia un primato nel confronto con i peer
                      europei (Fig. 3): le medie imprese italiane sono le uniche a mostrare livelli supe-
                      riori ai 70.000 euro, seguite da quelle francesi, che mostrano un tessuto produttivo
                      per classe dimensionale simile a quello italiano. Le imprese di maggiori dimen-
                      sioni registrano una produttività maggiore a tutte le classi da attribuirsi sia
                      alle caratteristiche aziendali e alle performance economiche associate a tale
                      grandezza, sia alla proiezione internazionale che fa da volàno di crescita e in-
                      novazione. Anche nella fattispecie delle grandi imprese l’Italia presenta un valore
                      lievemente più alto (87.000 euro), al pari della Germania.




4
    Fonte: Banca d’Italia, Rapporto sulla stabilità finanziaria, aprile 2024.

                                                                                                             8
Figura 3 – Produttività del lavoro: confronto tra l’Italia e i peer europei (migliaia di euro per
addetto), 2021




Nota: La produttività del lavoro è definita come Valore Aggiunto per addetto in migliaia di euro.
Fonte: elaborazioni SACE su dati Eurostat, 2024



Questo percorso di crescita virtuoso per le imprese italiane potrà proseguire an-
che alla luce di un contesto congiunturale internazionale dove la domanda
globale sta iniziando a riprendere vigore (il commercio internazionale di beni è
atteso crescere del 2,2% quest’anno e del 4,7% l’anno prossimo) e stanno miglio-
rando le condizioni di offerta. Si è, inoltre, assistito a una riduzione dei prezzi
delle materie prime che ha contribuito a favorire la discesa dell’inflazione, attesa
proseguire anche quest’anno - soprattutto nelle economie avanzate - sostenendo
il graduale taglio dei tassi di interesse e il conseguente miglioramento delle con-
dizioni finanziarie globali (in parte già visibili) e – più lentamente – delle condi-
zioni creditizie. Infine, il Pil italiano è atteso crescere in media dell’1% circa nel
biennio 2024-25, grazie soprattutto alla componente dell’export (Cfr. Cap 3).
Resteranno, tuttavia, criticità legate alla produzione industriale che nei primi mesi
dell’anno ha riportato una dinamica in flessione, più accentuata per i beni di consu-
mo durevoli e relativamente più contenuta per i beni strumentali e intermedi.




                                                                                                    9
1.2. Il paradigma SPARKLING per essere
vincenti negli anni a venire
      Nella pubblicazione annuale di SACE sulle previsioni dell’export italiano, è stato
      tracciato l’identikit delle imprese a prova di futuro, sintetizzato nell’acronimo
      SPARKLING che delinea le direttrici su cui investire per rafforzare la competitività,
      la resilienza e capacità di crescere in modo sostenibile: Smart, Proactive, Agile,
      Revolutionary, Kinetic, Leader, Innovative, New, Green.

      Adottando questo approccio, le imprese possono essere loro stesse l’onda
      del cambiamento e garantire al contempo una transizione sostenibile sia in-
      ternamente all’azienda che esternamente all’intera economia grazie alle tante e
      svariate filiere che caratterizzano il tessuto imprenditoriale italiano.

      Infatti, il contesto attuale in cui operano le imprese ha richiesto - e ancora richiede -
      una rimodulazione delle catene di approvvigionamento e di fornitura; molti impren-
      ditori hanno avuto la capacità, la reattività e la lungimiranza di rivedere il modo di
      fare business, adottando nuovi modelli operativi e gestionali, realizzando prodotti
      nuovi, innovativi e più sostenibili, talvolta utilizzando nuovi canali produttivi e distri-
      butivi, favoriti e favorendo a loro volta un allungamento e allargamento delle catene
      del valore. La sempre maggiore attenzione alla transizione green è una scelta con-
      sapevole per un futuro non solo sostenibile, ma anche più produttivo ed efficiente.

      Un trend confermato dalle progettualità del Green New Deal italiano, con oltre 700
      progetti di transizione sostenibile di PMI supportati da SACE per 12 miliardi di euro.



      PMI e Green New Deal italiano: alcuni esempi


                     MANIVA, leader nell’imbottigliamento dell’acqua del
                     Monte Maniva, ha migliorato la sostenibilità dei suoi
                     processi grazie a investimenti in packaging riciclabile
                     e energia rinnovabile, sostenuti dalla garanzia green
                     di SACE.




                                                                                              10
                                        BONFIGLIOLI, attivo nella progettazione e produzio-
                                        ne di motoriduttori, ha costruito un edificio Nearly ZEB,
                                        migliorando l’efficienza energetica e riducendo l’impat-
                                        to ambientale grazie alla garanzia green di SACE.


                     Scopri di più su esghub.sace.it, il portale di SACE dedicato alla transizione sostenibile.



                     Le “lezioni apprese” negli ultimi anni, in particolare quelli pandemici, ci dico-
                     no che quelle imprese che durante le crisi hanno saputo creare un vantaggio
                     iniziale, anche contenuto, rispetto ai concorrenti, hanno poi beneficiato di un
                     allargamento del gap nel successivo periodo di ripresa e crescita. Per farlo
                     sono stati necessari investimenti - facilitati anche da tassi d’interesse contenuti e
                     dal supporto emergenziale delle istituzioni, private e pubbliche. Il supporto di SACE,
                     attraverso Garanzia Italia e SupportItalia, ha avuto un impatto sul valore della pro-
                     duzione italiana stimato a 184,5 miliardi di euro, sostenendo oltre 1 milione e 150
                     mila posti di lavoro durante il periodo emergenziale (2020-2023).

                     Gli investimenti in nuova tecnologia, in particolare Industria 4.0 e Intelligenza
                     Artificiale sono stati, in tal senso, una chiave di resilienza prima e cresci-
                     ta oggi che, come appena visto, sono legati a livelli di produttività relativamente
                     elevati. Le nuove tecnologie garantiscono miglioramenti in termini di efficienza,
                     flessibilità, tracciabilità e qualità dei processi produttivi. Le imprese italiane hanno
                     saputo riconoscere la necessità e l’opportunità di evolversi verso un nuovo modello
                     di business innovativo, ma c’è ancora strada da fare. È necessario che si crei an-
                     che un ecosistema dell’innovazione che supporti l’imprenditoria innovativa
                     e che incentivi gli investimenti in R&S, fondamentali per creare un vantaggio
                     competitivo sul mercato e consentire all’intero sistema economico di posizio-
                     narsi come vincente sul mercato e garantire, al contempo, un miglioramento
                     del benessere delle persone. Gli ecosistemi innovativi sono aree territoriali alta-
                     mente dinamiche dal punto di vista economico-imprenditoriale, con una spiccata
                     propensione e attenzione per gli aspetti scientifici e tecnologici, l’attrattività e la
                     mobilità sociale, che premiano l’efficienza e garantiscono equità nell’accesso alle
                     opportunità dei settori in cui operano5. L’Italia, secondo il TEHA - Global Innosy-
                     stem Index (TEHA-GII), un indice realizzato da The European House - Ambrosetti
                     che fotografa lo stato di salute degli ecosistemi dell’innovazione sulla base



5
    Fonte: TEHA, InnoTech Report 2024: Harnessing Innovation in the Global Scenario, maggio 2024.

                                                                                                                  11
di variabili che valutano la presenza di elementi abilitanti dei processi di in-
novazione, è posizionata al 24° posto tra i 37 Paesi presi in considerazione, in
lieve calo rispetto alla classifica TEHA-GII 2020. Le difficoltà riportate dal nostro
Paese sono legate alla presenza di ‘molte Italie’ all’interno del territorio nazionale
che per molti aspetti riporta il divario tra Nord e Sud; risolvere tale criticità mettendo
le Regioni più arretrate in condizione di sviluppare e potenziare la propria capacità
innovativa, favorirà una crescita maggiormente equilibrata e più sostenuta dell’in-
tero ecosistema nazionale.

Non va, infine, dimenticato un aspetto sempre più importante per le imprese, a
prescindere dalla dimensione e dal mercato in cui operano, ossia la sicurezza. I
rischi che devono affrontare oggi le imprese, infatti, non sono più solamente
quelli più conosciuti come quelli del credito (si pensi a un mancato pagamento)
o politici (come per esempio i recenti casi di esproprio di aziende italiane da parte
del governo russo), ma anche quelli più nuovi come i rischi cyber, che possono
bloccare l’operatività anche per periodi prolungati, e i rischi legati alle catastrofi
naturali, ambito in cui l’Italia, in base alle sue caratteristiche idrogeologiche, è il
Paese europeo più vulnerabile con più del 70% del territorio esposto al rischio si-
smico e idrogeologico.

È quindi quanto mai necessario che le imprese prendano sempre più co-
scienza di questi rischi e dei danni che possono causare alla propria attività
e si proteggano con strumenti e soluzioni appropriate. Non si può quindi pre-
scindere da un’adeguata conoscenza e formazione continua sia del mana-
gement che della stessa forza lavoro su tali rischi e sulla loro gestione. Così
come diventa sempre più necessario coprirsi contro questi rischi – un esempio è
il nuovo prodotto digitale Protezione Rischio Clima, che assicura le imprese dai
danni derivanti dai rischi climatici – e investire in prevenzione, messa in sicurezza,
infrastrutture, risanamento ambientale e riduzione dei rischi connessi alle calamità
naturali, e per farlo possono contare sul supporto di SACE attraverso la “Garanzia
Archimede”, la nuova garanzia strutturale di SACE capace di creare un effetto leva
importante sull’economia.




                                                                                        12
Capitolo 2
Perché fare filiera: le sfide si superano meglio
se si opera insieme

2.1. Il sistema dei distretti in Italia e la loro
capacità di affermarsi sui mercati esteri

                    I distretti industriali italiani sono un pilastro fondamentale per il sistema produttivo
                    nazionale: in queste aree geografiche, caratterizzate dalla concentrazione di pic-
                    cole e medie imprese specializzate in determinati settori produttivi, la stretta
                    collaborazione tra PMI, grandi imprese e gli enti del sistema formativo e della ri-
                    cerca favorisce un alto tasso di innovazione e una maggiore efficienza produttiva,
                    aumentando la competitività sui mercati globali.

                    La specializzazione distrettuale consente anche una divisione del lavoro alta-
                    mente efficiente, migliorandone la produttività (nel 2022, il Valore Aggiunto per
                    addetto nei distretti è stato pari a 64.000 euro, il 10,5% in più rispetto alle imprese
                    non distrettuali6, e in crescita del 3,1% medio annuo nel periodo 2019-2022 – Fig.
                    4), la crescita del fatturato (+19,5% nei ricavi nel 2022 rispetto al 2019, a fronte
                    del +18,7% delle aree non distrettuali) e lo sviluppo di economie di scala gra-
                    zie alla vicinanza geografica e alla condivisione di infrastrutture e servizi comuni,
                    riducendo i costi operativi. Tale approccio collaborativo tra le imprese crea così
                    una rete di conoscenze che facilita il trasferimento di tecnologie e competenze,
                    accelerando l’innovazione e permettendo alle imprese di rispondere velocemente
                    ai cambiamenti di mercato.

                    I distretti industriali non solo contribuiscono alla crescita economica del Paese,
                    ma hanno anche un impatto positivo sullo sviluppo territoriale e sulla coesione
                    sociale, attraverso la creazione di posti di lavoro e lo stimolo all’economia locale;
                    si migliorano le prospettive occupazionali dei lavoratori locali e si promuove una
                    cultura dell’innovazione e della qualità, elementi chiave per competere sui mer-
                    cati internazionali.




6
 La metodologia per distinguere le aree distrettuali da quelle non distrettuali si basa sulla composizione settoriale delle imprese, utiliz-
zando i codici Ateco di Istat. Nella selezione del campione non distrettuale sono state considerate solo le imprese specializzate nelle
attività economiche individuate dagli Ateco 2007, in cui operano le imprese distrettuali. Fonte: Intesa Sanpaolo, “Economia e finanza
dei distretti industriali”, 2024.

                                                                                                                                         13
Figura 4 – Andamento della produttività del lavoro: confronto tra aree distrettuali e non
distrettuali in Italia (Valore Aggiunto per addetto, migliaia di euro a prezzi correnti; valori mediani
e variazioni %), 2019-2022




Nota: CAGR = tasso medio annuo di crescita composto.
Fonte: elaborazioni TEHA Group su dati Intesa Sanpaolo, “Economia e finanza dei distretti industriali”, 2024.



Ad oggi, in Italia si possono individuare 160 distretti industriali, concentrati prin-
cipalmente – per numerosità di imprese e fatturato – in Lombardia, Veneto, Emi-
lia-Romagna, Piemonte e Toscana (Fig. 5). In termini di specializzazione, il sistema
distrettuale italiano si articola in alcuni specifici ambiti produttivi:

            •    l’agro-alimentare rappresenta un quarto del fatturato complessivo dei
                 distretti e coinvolge circa 4.200 imprese; circa i due terzi del fatturato
                 sono generati in Emilia-Romagna, Veneto, Lombardia e Campania;

            •    il sistema moda conta anch’esso per il 25% del fatturato totale (con-
                 centrato per due terzi in Toscana e Veneto) e coinvolge più di 5.700
                 imprese;

            •    la metalmeccanica pesa per il 19% del fatturato complessivo dei di-
                 stretti in Italia, a fronte di circa 4.300 imprese; questa specializzazione
                 si è sviluppata soprattutto in Lombardia, Emilia-Romagna e Veneto, che
                 insieme sommano circa i tre quarti del fatturato del settore; con quasi
                 2.000 imprese, la filiera dei metalli genera l’8,5% del fatturato comples-
                 sivo dei distretti italiani (prodotto prevalentemente in Lombardia);

            •    il sistema casa genera l’11% del fatturato (riconducibile per tre quarti
                 a Veneto, Emilia-Romagna, Friuli-Venezia Giulia e Lombardia) coin-
                 volgendo oltre 2.800 imprese;

                                                                                                           14
                                    •    vi sono poi altri sistemi distrettuali diffusi a livello nazionale, tra cui quel-
                                         lo dei beni intermedi7 (8,1% del fatturato complessivo e oltre 1.400
                                         imprese) e dei mezzi di trasporto (2,5% del fatturato complessivo dei
                                         distretti e circa 230 imprese).


                       Figura 5 - Mappa dei distretti industriali in Italia (numero di distretti per regione), 2021




                       Fonte: elaborazioni TEHA Group su dati Intesa Sanpaolo, “Economia e finanza dei distretti industriali”, 2024.



                      In merito alle caratteristiche dimensionali delle imprese appartenenti ai distretti,
                      più di 2 imprese su 5 sono micro-imprese (43,2% del totale), anche se sono le
                      aziende di piccole, medie e grandi dimensioni a esercitare un’influenza maggiore
                      all’interno del sistema distrettuale per capacità di generare valore: infatti la riparti-
                      zione del fatturato indica che le imprese più grandi contribuiscono per il 57,3% dei
                      ricavi complessivi distrettuali (187,3 miliardi di euro nel 2022), quasi 7 punti per-
                      centuali in più rispetto alle aree non distrettuali, in cui anche il contributo delle PMI
                      appare più ridotto (-4,2 p.p.), a fronte di un apporto maggiore delle micro-imprese.
                      Il modello distrettuale è quindi, come noto, caratterizzato da un tessuto produttivo
                      composto da piccole e micro-imprese che gravitano attorno a un nucleo di aziende
                      leader di maggiori dimensioni.




7
    Si tratta di carta, gomma/plastica, legno e intermedi chimici.

                                                                                                                                  15
                    Consapevole dei legami di stretta collaborazione che intercorrono tra le imprese ope-
                    ranti in distretti, SACE mette a disposizione il prodotto “Reverse Factoring”, che con-
                    sente di migliorare i rapporti con i propri fornitori sostenendo la filiera produttiva. In
                    questo modo, infatti, le medie e grandi imprese ottimizzano il ciclo passivo, potendo
                    anche usufruire di dilazioni di pagamento, e offrono ai fornitori interessati l’accesso
                    ai servizi di factoring per l’anticipo dei crediti. Un prodotto che SACE offre anche in
                    chiave sostenibile, introducendo un meccanismo premiante che prevede un tasso di
                    sconto da applicare alle fatture dei fornitori in funzione al loro rating ESG.

                    Nel 2022, le imprese distrettuali hanno registrato un fatturato complessivo di 327
                    miliardi di euro. La fotografia per specializzazione distrettuale mostra una quota
                    particolarmente elevata dell’incidenza sul fatturato a livello nazionale nei settori
                    dell’agro-alimentare (82,5 miliardi di euro), del sistema moda (82,4 miliardi) e
                    della meccanica (63,2 miliardi).

                    All’interno di questi macro-settori, è possibile isolare 2.214 imprese “champion”
                    (corrispondenti al 12,7% del totale), intese come quelle aziende che emergono
                    come leader e punti di riferimento all’interno di un determinato distretto produttivo
                    distinguendosi per crescita, marginalità, solidità patrimoniale e tenuta/rafforzamen-
                    to dell’occupazione8. Nel complesso, la presenza delle imprese distrettuali cham-
                    pion si concentra nelle regioni settentrionali, con una percentuale del 14,4% nel
                    Nord-Ovest e del 13,7% nel Nord-Est (Fig. 6a). Al contrario, il Centro Italia (9,6%) e
                    il Mezzogiorno (9,2%), pur mostrando numerose aree di specializzazione, eviden-
                    ziano un divario rispetto al resto del Paese. Le imprese champion operano soprat-
                    tutto in settori strategici come la meccanica (ad esempio, le macchine agricole di
                    Reggio Emilia e Modena, e la meccatronica a Trento), l’agro-alimentare (con vini e
                    distillati provenienti da Brescia e Friuli, e le conserve di Nocera) e il sistema moda
                    (come l’oreficeria a Vicenza e l’occhialeria a Belluno).




8
  I criteri applicati dal Centro Studi e Ricerche Intesa Sanpaolo sono: fatturato maggiore di 150mila euro; crescita del fatturato nel qua-
driennio 2019-2022 superiore alla mediana del settore di appartenenza e crescita del fatturato nel 2022; EBITDA margin superiore al
6% nel 2021 e all’8% nel 2022;variazione degli addetti nel periodo 2019-22 maggiore di zero; patrimonio netto sul totale passivo 2022
almeno pari al 30%; aziende non in liquidazione; aziende “investment grade” o “intermedi” per Intesa Sanpaolo (rating I-M), unrated o
con rating non attribuito.

                                                                                                                                        16
                   Figura 6a – Incidenza delle imprese distrettuali champion per macro-area geografica (val. %
                   sul totale; grafico di sinistra), 2022




                   Fonte: elaborazioni TEHA Group su dati Intesa Sanpaolo, “Economia e finanza dei distretti industriali”, 2024.



                   Figura 6b – Primi 10 distretti per performance di crescita, redditività e patrimonializzazione
                   (numero indice; valori normalizzati in scala crescente da 0 a 1009; grafico di destra), 2022




                   Fonte: elaborazioni TEHA Group su dati Intesa Sanpaolo, “Economia e finanza dei distretti industriali”, 2024.




9
  Il punteggio complessivo si basa su un meccanismo di scoring da 0 a 100, che valuta le imprese secondo diversi indicatori di perfor-
mance economico-finanziaria, come la crescita del fatturato, l’EBITDA margin, la solidità patrimoniale, la variazione degli addetti e la
presenza di strategie di internazionalizzazione, qualità e innovazione. Ogni impresa viene valutata secondo questi criteri, e i punteggi
sono normalizzati per permettere un confronto omogeneo tra le diverse realtà. Fonte: Intesa Sanpaolo, “Economia e finanza dei distretti
industriali”, 2024.

                                                                                                                                     17
Nell’ultimo anno, le imprese distrettuali hanno registrato esportazioni per un valore
di 149,1 miliardi di euro, pari a un quarto dell’export manifatturiero nazionale
(cfr. Cap. 3.2). Questi risultati confermano la robustezza di settori chiave come la
meccanica strumentale, che ha contribuito con 41,3 miliardi di euro (pari al 27,7%
del totale), seguita dal sistema moda con 31 miliardi di euro (20,8% del totale) e
dall’industria alimentare e delle bevande con 22,4 miliardi di euro e pari al 15% del
totale (Fig. 7).

Se si considera l’ultimo quinquennio (2019-2023), l’export complessivo delle im-
prese distrettuali italiane è aumentato del 19,4%, passando da circa 125 a 149,1
miliardi di euro, grazie al traino di distretti dinamici come quelli dell’industria agro-
alimentare (CAGR del +7,7% contro la media annua di tutti i distretti pari a +4,5%)
e metalmeccanica (+5,3%).


Figura 7 – Valore delle esportazioni dei distretti italiani per macro-settore economico (miliardi
di euro e CAGR 2019-2023), 2023




Fonte: elaborazioni TEHA Group su dati Istat e SACE, 2024.



Più in generale, tutti i principali distretti per macro-ambito di specializzazione han-
no superato i livelli pre-pandemici, a conferma del ruolo strategico delle imprese
distrettuali nell’economia nazionale, non solo per la capacità di generare valore
aggiunto nei rispettivi settori, ma anche per il loro contributo alla crescita delle
esportazioni italiane nel contesto globale.




                                                                                              18
L’esame della ripartizione geografica delle esportazioni dei distretti italiani rivela
una evidente concentrazione in alcune Regioni: la Lombardia è la regione lea-
der, contribuendo con il 24,1% del totale delle esportazioni distrettuali nazionali,
grazie alla diversificazione economica e alla presenza di settori avanzati come
meccanica, moda, chimica e farmaceutica. Seguono il Veneto, con il 21,8% e la
Toscana, con il 15,6%. Anche l’Emilia-Romagna, con il 14,3%, gioca un ruolo cru-
ciale grazie alla produzione di macchinari ad alta tecnologia e automazione indu-
striale (ad esempio, a Modena e Bologna). Il Piemonte, pur con una quota minore
pari all’8,9%, mantiene una solida presenza. Queste 5 regioni pesano per circa
l’84% dell’export totale distrettuale in Italia.

Al contrario, territori con una ridotta presenza distrettuale (come Basilicata, Ligu-
ria, Sardegna e Sicilia) contribuiscono marginalmente all’export nazionale. Queste
regioni, pur essendo dotate di settori economici importanti su scala locale, non
hanno lo stesso impatto sulle esportazioni nazionali rispetto ai loro omologhi più
industrializzati e competitivi.

In alcuni territori si osserva una incidenza rilevante dell’export dei distretti sulle espor-
tazioni manifatturiere (compresa tra un quarto e la metà del totale), principalmente
nel Centro-Nord (48,2% in Trentino - Alto Adige, 42,5% in Toscana, 40,9% in Veneto,
25,6% in Emilia-Romagna – Fig. 8), con l’eccezione della Puglia nel Mezzogiorno
(47,4% dell’export manifatturiero regionale). Inoltre, pur non avendo un peso signi-
ficativo, alcune Regioni del Centro-Sud (è il caso di Campania, Sicilia, Sardegna,
Umbria e Abruzzo) nel periodo 2019-2023 hanno mostrato una performance delle
vendite all’estero più dinamica rispetto alla media nazionale (+4,5%).

Figura 8 – Dinamica dell’export dei distretti italiani nelle Regioni italiane (asse X: CAGR
export distrettuale 2019-2023; asse Y: incidenza % su export manifatturiero regionale, 2023;
dimensioni bolla: numero di distretti)




Fonte: elaborazioni TEHA Group su dati Istat-Coeweb e SACE, 2024.

                                                                                               19
Come già evidenziato sopra, i distretti metalmeccanici rappresentano un ma-
cro-settore chiave per l’export italiano, con esportazioni concentrate per il 51% nei
mercati dell’UE-27. I primi tre distretti della meccanica strumentale sono localiz-
zati in Lombardia e in Emilia-Romagna, due regioni che si distinguono per una
forte vocazione manifatturiera e innovativa (Fig. 9). Altri poli strategici sono basati
in Veneto (con la meccanica strumentale a Vicenza).

Tra i distretti più rilevanti in questo ambito spiccano la meccanica strumentale di Mi-
lano e Monza, con un export che ha raggiunto i 6,3 miliardi di euro nel 2023. Questa
zona è rinomata per la produzione di macchinari industriali avanzati e componenti-
stica di precisione, supportata da una solida infrastruttura tecnologica e un tessuto
imprenditoriale altamente specializzato. Un altro distretto di particolare peso (export
di 5,2 miliardi di euro) è quello dei metalli di Brescia, rinomato per la produzione di
acciaio, alluminio e altri metalli, con semilavorati e prodotti finiti di alta qualità per
l’industria automobilistica, l’edilizia e la meccanica di precisione. Anche i macchinari
ad alta tecnologia di Reggio Emilia rappresentano un’eccellenza del Made in Italy a
livello italiano e internazionale: forte di un export di 4,6 miliardi di euro, questo distret-
to è riconosciuto per la produzione di macchine e impianti innovativi, utilizzati in vari
settori come l’agricoltura, l’automazione industriale e l’imballaggio.

Il secondo settore più rilevante per valore delle esportazioni delle imprese distret-
tuali riguarda il sistema moda (Fig. 10; dei 31 miliardi di euro di export, il 46,9% si
indirizza ai Paesi UE-27), che vede come capofila la Toscana con le aree distrettuali
della pelletteria e delle calzature di Firenze (6,1 miliardi di euro nel 2023), dell’ab-
bigliamento e della maglieria di Firenze (2,6 miliardi) e del tessile-abbigliamento di
Prato (2,3 miliardi). Anche il Veneto si conferma come una regione trainante, con
distretti come la concia di Vicenza (2,3 miliardi), il tessile e abbigliamento di Vicen-
za (1,7 miliardi), le calzature sportive di Treviso (1,2 miliardi) e le calzature di Pa-
dova e Venezia (1,1 miliardi), a conferma di una forte specializzazione del territorio
nella lavorazione della pelle, nella produzione di calzature sportive e nel tessile.

Seguono i distretti dell’agro-alimentare (con il 57,2% dell’export destinato ai Pa-
esi UE-27), con 26,5 miliardi di euro nel 2023. A contribuire particolarmente alle
esportazioni di questo macro-settore (Fig. 11) sono, in particolare, i vini di Cuneo,
Asti e Alessandria (2,0 miliardi di euro), i dolci di Cuneo (1,8 miliardi) e le conserve
di Salerno (1,5 miliardi).

Vi sono, inoltre, i distretti del sistema casa le cui esportazioni nel 2023 erano rivol-
te per il 53,1% a destinazioni dell’UE-27 (Fig. 12). Questo macro-settore beneficia
del contributo del distretto delle piastrelle di Modena e Reggio Emilia (3,7 miliardi
di euro), dei legni e mobili di Monza Brianza, Milano e Como (2,9 miliardi) e dei
casalinghi in metallo di Brescia (2,6 miliardi).


                                                                                           20
Figura 9 – Top 10 distretti industriali della metalmeccanica in Italia per valore dell’export
(miliardi di euro), 2023




Fonte: elaborazioni TEHA Group su dati Istat-Coeweb e SACE, 2024.


Figura 10 – Top 10 distretti industriali del sistema moda in Italia per valore dell’export (miliardi di
euro), 2023




Fonte: elaborazioni TEHA Group su dati Istat-Coeweb e SACE, 2024

                                                                                                     21
Figura 11 – Top 10 distretti agro-alimentari in Italia per valore dell’export (miliardi di
euro), 2023




Fonte: elaborazioni TEHA Group su dati Istat-Coeweb e SACE, 2024.




Figura 12 – Top-10 distretti industriali del sistema casa per valore dell’export (miliardi di
euro), 2023




Fonte: elaborazioni TEHA Group su dati Istat-Coeweb e SACE, 2024.

                                                                                                22
In sintesi, i distretti italiani sono chiamati ad affrontare sfide significative per mante-
nere nel tempo la propria competitività. La globalizzazione e l’automazione stanno
trasformando il panorama produttivo, spingendo le imprese ad adattarsi rapida-
mente alle nuove tecnologie e alle dinamiche di mercato. Inoltre, la sostenibilità
ambientale sta diventando un fattore sempre più rilevante, che richiede ai distretti
di rendere i processi produttivi più ecologici e sostenibili (cfr. Cap. 2.3).

La capacità dei distretti di adattarsi a queste sfide dipende dalla capacità di in-
novare nel continuo e di mantenere stretti legami con il territorio e le istituzioni
locali. Le politiche industriali e gli interventi pubblici sono cruciali per sostenere
la ricerca e sviluppo, favorire la formazione continua e promuovere la sostenibilità
ambientale. La presenza di distretti industriali competitivi è strettamente legata alla
capacità delle imprese di fare rete e di collaborare su progetti comuni. Questo mo-
dello di organizzazione produttiva permette di condividere risorse, conoscenze
e competenze, riducendo i costi e aumentando l’efficienza complessiva del
sistema. Inoltre, i distretti industriali possono beneficiare di una maggiore visibilità
sui mercati internazionali grazie alla reputazione consolidata dei loro prodotti.

L’importanza dei distretti industriali è stata riconosciuta anche dalle politiche nazio-
nali ed europee, che nel tempo hanno promosso iniziative a sostegno di queste aree
ad alta concentrazione imprenditoriale e di conoscenze. I finanziamenti pubblici per
la ricerca e lo sviluppo, i programmi di formazione e le infrastrutture condivise sono
solo alcuni degli strumenti utilizzati per sostenere il modello distrettuale. Ad esem-
pio, il Programma Operativo Nazionale “Ricerca e Innovazione” 2014-2020 ha
stanziato 729,7 milioni di euro per sostenere la competitività delle PMI nei distretti
industriali, finanziando progetti di ricerca collaborativa e innovazione tecnologica.




                                                                                        23
2.2. Dal distretto alla filiera: come evolve la
geografia del sistema produttivo italiano
       Le filiere produttive rappresentano una rete integrata di aziende che collabo-
       rano lungo l’intera catena del valore, dalla fornitura delle materie prime alla distri-
       buzione del prodotto finale. Questo modello si distingue per la capacità di gestire
       in modo coordinato tutte le fasi del processo produttivo, migliorando l’efficienza,
       l’innovazione e la sostenibilità delle imprese coinvolte.

       Il passaggio verso filiere produttive più strutturate non rappresenta solo una natu-
       rale evoluzione del modello distrettuale, ma è anche una necessità per rispon-
       dere alle sfide di un mercato sempre più globale e competitivo. Infatti, i distretti
       industriali sono stati storicamente caratterizzati come aree geografiche concentrate
       dove un gruppo di PMI opera nello stesso settore industriale, beneficiando della
       prossimità per condividere risorse, competenze e innovazioni. Tuttavia, i di-
       stretti industriali presentano anche alcuni limiti, tra cui una specializzazione spesso
       limitata a una singola fase del processo produttivo e una competizione locale che
       può ostacolare l’espansione verso mercati più ampi.

       La transizione verso le filiere produttive costituisce una risposta a queste sfide,
       coinvolgendo l’intera catena del valore, dalla fornitura delle materie prime alla di-
       stribuzione del prodotto finale, integrando diverse fasi produttive e logistiche. Diversi
       fattori facilitano questa transizione. Innanzitutto, l’integrazione verticale consente
       alle imprese di controllare più fasi del processo produttivo, migliorando l’efficienza
       e la qualità. La collaborazione e le reti di imprese, che si estendono oltre il livello
       locale fino a partner nazionali e internazionali, sfruttano sinergie e competenze com-
       plementari. Inoltre, l’accesso ai mercati globali permette alle imprese di espandere
       le loro attività su scala internazionale, sfruttando opportunità di crescita e diversifica-
       zione. Infine, le filiere moderne integrano pratiche sostenibili responsabili lungo
       l’intera catena del valore (processi di fornitura, produzione e distribuzione), rispon-
       dendo a una crescente domanda di prodotti socialmente responsabili.

       Nell’era dell’economia della conoscenza, il modello delle filiere produttive si af-
       ferma sempre più, allentando i collegamenti a breve raggio tipici dei distretti indu-
       striali e favorendo invece la crescente interconnessione dei processi produt-
       tivi che supera i limiti geografici: un approccio che permette di creare una rete
       globale di collaborazione, dove le diverse fasi della produzione sono distribuite in
       varie regioni e Paesi, ottimizzando le risorse disponibili e facilitando l’accesso a
       mercati più ampi.




                                                                                               24
                       Secondo i dati al 2022 censiti da Istat10, tra le imprese con almeno 3 addetti ap-
                       partenenti ai comparti dell’industria e dei servizi, le filiere a cui le unità produt-
                       tive dichiarano di contribuire con una maggior frequenza (Fig. 13) sono quelle
                       dell’agro-alimentare (20% delle imprese), dell’edilizia (16,2% delle imprese) e del
                       turismo (12,9% delle imprese). Se si esclude il comparto turistico, si tratta delle
                       filiere con le quote più elevate di Valore Aggiunto, insieme a quelle relative alla
                       produzione di energia (5,9% del Valore Aggiunto) e dell’abbigliamento (5,5% del
                       Valore Aggiunto).




                       Agro-alimentare                Edilizia                   Turismo            Produzione di energia   Abbigliamento


                       Figura 13 - Numero di imprese e Valore Aggiunto per filiera in Italia (valori %), 2022




                        Nota: le imprese possono partecipare a più filiere contemporaneamente.
                        Fonte: elaborazioni TEHA Group su dati Istat, 2024.

                        La maggior parte delle imprese (in media 4 su 5) partecipa ad una sola filiera:
                        questo fenomeno non è dovuto esclusivamente alla predominanza di piccole im-
                        prese nel sistema produttivo. Infatti, sebbene la percentuale di imprese che sono
                        coinvolte in più filiere tenda ad aumentare al crescere delle dimensioni aziendali, i
                        valori si mantengono comunque bassi. Infatti, oltre due terzi delle unità con almeno
                        250 addetti operano esclusivamente in una singola filiera (il 74,3% per le piccole
                        imprese e il 71,3% per le medie).


10
     Per approfondimenti si rinvia a: Istat, Rapporto sulla competitività dei settori produttivi, 2024.

                                                                                                                                      25
Se esaminiamo la distribuzione del contributo alla creazione di Valore Aggiunto
lungo 28 filiere industriali e dei servizi in Italia, è evidente come le imprese di alcu-
ni settori svolgano un ruolo predominante (Fig. 14): il commercio all’ingrosso è
in testa, con un contributo medio al V.A. delle filiere pari all’8,3%, con picchi nelle
filiere di utensileria non elettrica (21,7%), preziosi (21,8%), farmaceutica (19,8%),
abbigliamento (17,7%), agro-alimentare (15,7%) e apparecchiature elettriche ed
elettroniche (15,3%). Seguono per entità media del contributo nelle filiere il settore
del magazzinaggio e supporto ai trasporti (6,7%) e quello del trasporto terre-
stre mediante condotte (5,5%).


Figura 14 – Top 10 settori per contributo delle imprese alle filiere in termini di Valore
Aggiunto (valori % medi su 28 filiere industriali e di servizi), 2022




Fonte: elaborazione TEHA Group su dati Istat, 2024.



Tra le attività manifatturiere, si collocano ai primi posti alcuni settori che trainano
l’export nazionale, a partire da macchinari e apparecchiature che contribuiscono
in media per il 4,4% alla generazione del V.A. di filiera, e in particolare in quella dei
macchinari industriali (in cui “spiegano” il 25,8% del V.A. generato lungo la filiera),
nell’utensileria non elettrica (7,8%) e nell’agro-alimentare (7,4%). Di pari entità è il
contributo offerto dall’industria dei prodotti in metallo (4,3%), da cui dipende il 22%
del V.A. della filiera dell’utensileria non elettrica, il 16,5% del V.A. della filiera delle
macchine industriali e l’11,9% del V.A. della filiera dell’aerospazio e della difesa.

                                                                                            26
I lavori di costruzione specializzati contribuiscono per il 3,2%, così come l’appor-
to medio del 2,9% della produzione di software e consulenza informatica sotto-
linea il ruolo crescente delle tecnologie ICT nel creare Valore Aggiunto, soprattutto
nella finanza (17%), nelle infrastrutture e servizi di trasporto su gomma (16,3%) e
nella produzione di contenuti audio-video (8%).

Questi dati evidenziano come più settori, sia tradizionali che ad elevato conte-
nuto tecnologico abbiano un ruolo cruciale nella creazione di Valore Aggiunto,
contribuendo in modo significativo allo sviluppo delle filiere produttive e di servizi.

Importante è anche il contributo delle c.d. “filiere sistemiche”: una filiera è tanto
più sistemica quanto maggiore è il grado di rilevanza economica e relazionale di
ciascuna impresa. La dimensione economica è approssimata da indicatori come
il numero di addetti, il fatturato, l’età e l’intensità di capitale, mentre la dimensione
relazionale considera il contributo dell’impresa all’attivazione del proprio settore
e del sistema economico. Assumendo che la sistemicità di una filiera aumenti al
crescere del valore complessivo dell’indicatore delle imprese che vi partecipano,
è possibile identificare 8 filiere ad elevata rilevanza sistemica: macchine indu-
striali, edilizia, agro-alimentare, abbigliamento, mezzi di trasporto su gomma,
energia, sanità, farmaceutica e cure. Le imprese appartenenti a queste filiere
contribuiscono complessivamente al 56,4% del Valore Aggiunto, al 52,3% dell’oc-
cupazione e al 67,3% dell’export delle unità con almeno 3 addetti.

Le filiere in cui la presenza di imprese altamente sistemiche è significativamente
superiore alla media nazionale (Fig. 15) includono quelle dei servizi infrastruttu-
rali ed energetico-ambientali (trasporto aereo, ferroviario, marittimo, fornitura di
energia e gestione dei rifiuti), a cui si aggiungono aerospazio e difesa e produ-
zione di mezzi di trasporto su rotaia. Questi settori sono spesso regolamentati
e ritenuti strategici a livello politico per la loro complessità e importanza. La loro
rilevanza è ulteriormente accentuata dal fatto che operano in situazioni di monopo-
lio naturale o forniscono beni di particolare interesse pubblico.




                                                                                      27
                   Figura 15 – Incidenza delle imprese a più elevata rilevanza sistemica (1% più elevato del valore
                   dell’indicatore Iris di Istat11), per filiera all’interno di imprese con almeno 3 addetti (valori %), 2022




                   Fonte: elaborazioni TEHA Group su dati Istat, 2024.

                   In sintesi, aiutare le imprese italiane a perseguire un approccio di filiera può esse-
                   re uno strumento cruciale per garantire crescita e sviluppo, soprattutto alle PMI.
                   Questa evoluzione strutturale del sistema industriale italiano permette una visione
                   integrata delle fasi produttive, dal reperimento delle materie prime alla distri-
                   buzione del prodotto finale, facilitando l’accesso a risorse e competenze che le
                   PMI potrebbero non ottenere autonomamente. Per le PMI, partecipare a una filiera
                   significa migliorare l’efficienza operativa, l’innovazione e la competitività. Grazie
                   alle economie di scala e agli acquisti collettivi, le PMI possono ridurre i costi. La
                   collaborazione con altre imprese consente di condividere conoscenze e adottare
                   nuove tecnologie più rapidamente. Inoltre, l’integrazione in filiere internazionali of-
                   fre l’opportunità di accedere a nuovi mercati e diversificare i rischi, aumentando la
                   capacità di resilienza alle fluttuazioni economiche.

                   Le reti create all’interno delle filiere favoriscono la cooperazione e la fiducia reci-
                   proca, cruciali in momenti di crisi per rispondere in modo coordinato agli shock
                   esterni. Questa sinergia aumenta la flessibilità e l’adattabilità delle PMI e delle
                   imprese più grandi, rendendole più agili nel fronteggiare le sfide del mercato.

11
   L’Indicatore di Rilevanza Sistemica (IRIS) misura l’importanza di una filiera nel sistema produttivo, basandosi su due componenti:
la dimensione economica (capacità di generare Valore Aggiunto) e quella relazionale (interconnessione con altre imprese e settori).
Questo indicatore identifica le filiere “sistemiche”, cioè quelle che contribuiscono maggiormente all’economia, come l’Agroalimentare,
l’Energia e l’Edilizia. Fonte: Istat, 2024.

                                                                                                                                   28
                   In questo senso, negli ultimi due anni l’offerta di SACE si è ampliata con la Push
                   Strategy di import strategico, che risponde alla duplice esigenza di contribuire alla
                   sicurezza energetica del Paese e al sostegno dell’export italiano, due obiettivi cru-
                   ciali nell’attuale contesto economico globale. In particolare, l’intervento di SACE
                   ha lo scopo di massimizzare le opportunità di business per piccole, medie e grandi
                   imprese italiane sia sul fronte dell’export sia su quello dell’import. Questo tipo di
                   operazione è di importanza strategica per l’economia italiana e ha lo scopo di as-
                   sicurare l’attuale e futura regolarità nella fornitura di commodities, materie prime
                   critiche e input produttivi verso l’Italia favorendo una continuità nei ritmi produttivi e
                   contribuendo anche alla crescita dell’export.


                   Push Strategy ofi - Olam Food Ingredients


                                       SACE collabora con ofi, player globale basato a Sin-
                                       gapore nel settore food ingredients, con un’operazione
                                       da circa 500 milioni di dollari destinata a sostenere da
                                       un lato la filiera della torrefazione in Italia – che com-
                                       prende circa un migliaio di imprese tra piccole, medie
                                       e grandi – dall’altro garantendo l’importazione di caffè
                                       crudo di qualità e nuove opportunità di export per tutte
                                       le supply chain interessate (Food processing, bottling,
                                       packaging, etc.).




                   Anche i territori stanno perseguendo logiche “di filiera” per accompagnare la cre-
                   scita delle PMI. Un esempio di meccanismo innovativo di governance per raf-
                   forzare il networking tra imprese di dimensioni diverse e con il mondo della ricerca
                   è offerto, ad esempio, dalle Reti Innovative Regionali (RIR) in Veneto12, ovvero
                   sistemi di imprese e soggetti pubblici e privati, presenti in ambito regionale ma non
                   necessariamente territorialmente contigui, che operano anche in settori diversi e
                   sono in grado di sviluppare un insieme coerente di iniziative e progetti rilevanti per
                   l’economia regionale.




12
  Le RIR sono state introdotte dalla Regione Veneto con la Deliberazione della Giunta Regionale n. 583/2015 (ex L.R. 13/2014) per
avvicinare il mondo delle PMI alla ricerca e promuovere le aggregazioni. Ad oggi, vi sono 4 RIR nello Smart Agrifood, 5 nello Smart
Manufacturing, 5 nello Smart Living & Energy, 3 nello Smart Health, 3 su Cultura e Creatività e 1 nell’ambito Destinazione intelligente.

                                                                                                                                     29
Infatti, le filiere innovative in Veneto rappresentano un pilastro fondamentale per
l’evoluzione del settore produttivo italiano, in particolare per le tecnologie legate
alle energie rinnovabili. Un aspetto di particolare rilevanza è la capacità di mi-
croimprese e studi ingegneristici di competere a livello globale. Le microimpre-
se nel settore delle tecnologie rinnovabili crescono in media del 13% rispetto al
6% delle grandi imprese e detengono la maggioranza dei brevetti, soprattutto nei
settori dell’eolico e del solare termico, dimostrando che la dimensione aziendale
non è determinante per le prestazioni in un settore altamente innovativo. Un ulte-
riore punto di forza è rappresentato dalla filiera dell’idrogeno, che riveste un ruolo
strategico nella transizione energetica.

Anche la Lombardia è tra le regioni più avanzate in Italia per quanto riguarda la
partecipazione in rete, rappresentando circa il 15% delle imprese italiane organiz-
zate in filiera. Questa regione vanta una solida infrastruttura industriale e una forte
tradizione di innovazione, sostenuta da numeri significativi in diversi settori chiave.
Le aziende lombarde della meccanica avanzata investono circa il 4% del loro
fatturato in R&S. Questo settore è un pilastro dell’economia regionale, sostenuto
da una rete di imprese che collaborano per mantenere elevati standard di qualità
e innovazione. Nelle biotecnologie, la Lombardia ospita oltre 300 aziende che
generano un fatturato complessivo di circa 5 miliardi di euro. Queste aziende sono
supportate da un forte ecosistema di ricerca, che include università di prestigio e
centri di ricerca all’avanguardia. Il settore ICT in Lombardia è altamente dinamico,
con oltre 10.000 aziende operanti in questo ambito che generano un fatturato an-
nuale di circa 30 miliardi di euro. La Regione è un hub per l’innovazione digitale,
con una forte concentrazione di start-up e PMI che operano in aree come l’intelli-
genza artificiale, la cybersecurity e l’Internet of Things (IoT). L’approccio di filiera
in questo settore favorisce l’adozione di tecnologie avanzate e la promozione di
progetti che migliorano la trasformazione digitale delle imprese.




                                                                                     30
2.3. Agire insieme nelle filiere del futuro
       L’edilizia intelligente (smart building), l’evoluzione in chiave 5.0 della filiera agro-a-
       limentare (agritech) e la filiera delle fonti energetiche rinnovabili e alternative
       (come l’eolico offshore e l’idrogeno) sono alcune delle “filiere del futuro” – al centro
       dell’impegno di SACE che punta a sostenere sempre di più questi settori strategici
       per il sistema Paese – in cui possono trovare sviluppo le direttrici del paradigma
       SPARKLING (Smart, Proactive, Agile, Revolutionary, Kinetic, Leader, Innovative,
       New, Green) per rafforzare il percorso di crescita futura delle imprese italiane.

       Le smart city, attraverso l’adozione di tecnologie avanzate come l’IoT e l’intelligenza
       artificiale, promettono di migliorare la qualità della vita urbana, ottimizzando l’uso delle
       risorse e riducendo l’impatto ambientale. Parallelamente, il settore agro-alimentare,
       potenziato dalle opportunità offerte dall’agritech, rivoluziona le pratiche agricole tra-
       dizionali, migliorando l’efficienza e la sostenibilità della produzione alimentare. Infine,
       la capacità delle nuove soluzioni tecnologiche di generare energia pulita e rinnovabile
       offre una risposta fondamentale alle sfide energetiche e climatiche europee e globali e
       l’Italia, grazie alle sue risorse, esprime il potenziale per agire da capofila nell’UE.




                                              Smart building

       La rapida urbanizzazione e le sfide ambientali globali stanno spingendo le città a
       evolversi verso modelli più sostenibili ed efficienti. Il settore edilizio può essere de-
       terminante nel conseguimento degli obiettivi energetici attraverso la riduzione dei
       consumi energetici e l’integrazione delle fonti rinnovabili, riducendo al contempo la
       dipendenza dai combustibili fossili e dalle importazioni energetiche.

       Per implementare in modo efficace la strategia di decarbonizzazione del settore
       delle costruzioni e perseguire gli obiettivi fissati dal pacchetto europeo “Fit for
       55”, che mira ad azzerare le emissioni del patrimonio immobiliare entro il 2050,
       la Commissione Europea ha presentato nel 2021 una proposta di revisione della
       direttiva sulla prestazione energetica degli edifici (Energy Performance of Buildings
       Directive, EPBD).

       In questo contesto, la filiera delle smart city emerge come una delle direttrici princi-
       pali per il futuro dello sviluppo urbano. Utilizzando tecnologie avanzate e approcci
       innovativi, le smart city non solo migliorano la qualità della vita dei cittadini, ma
       promuovono anche la sostenibilità e l’efficienza delle risorse. Ecco perché questa
       filiera rappresenta una componente fondamentale per affrontare le sfide contem-
       poranee e costruire città resilienti e all’avanguardia. Nel 2022, la filiera estesa degli
       edifici intelligenti ha generato un fatturato di 174 miliardi di euro e un Valore Ag-
       giunto di 38 miliardi di euro, supportando circa 515.000 posti di lavoro (Fig. 16).

                                                                                                 31
A livello regionale, il valore economico della filiera è prevalentemente concentrato
in cinque regioni italiane: Lombardia, Lazio, Emilia-Romagna, Veneto e Piemonte.
In particolare, Lombardia e Lazio spiccano, contribuendo rispettivamente al 31,9%
e al 14,0% del V.A. nazionale.


Edifici smart per il quartiere green UpTown di Milano


                  SACE ha garantito un finanziamento da 101 milio-
                  ni di euro concesso in favore di EuroMilano, società
                  immobiliare attiva su progetti di rigenerazione urba-
                  na impegnata nello sviluppo a Milano di vari edifici a
                  uso residenziale e commerciale su una superficie di
                  147 mila metri quadrati e un parco pubblico nel nuo-
                  vo quartiere UpTown localizzato nel quadrante Nord
                  Ovest di Milano.




Figura 16 – I numeri-chiave della filiera dello Smart Building in Italia, 2022




Fonte: elaborazioni TEHA Group su dati Istat, 2024.




                                                                                 32
Nel complesso, 350.000 aziende operano lungo l’intera filiera degli edifici intelli-
genti, che ha dimostrato una crescita del fatturato del 34,1% nel periodo tra il 2018
e il 2022, posizionandosi come il settore con la maggiore crescita in Italia. Questo
sviluppo è stato sostenuto da incentivi come il Superbonus 110%, che hanno favo-
rito la ripresa e l’espansione del settore delle costruzioni post-pandemia. In termini
occupazionali, la filiera degli edifici intelligenti ha visto un aumento del 10,7% nel
numero di occupati dal 2018 al 2022, classificandosi seconda per crescita percen-
tuale in Italia.

Il moltiplicatore economico della filiera Smart Building, calcolato da TEHA, è di
2,87: 100 euro investiti nella filiera generano ulteriori 187 euro nell’economia
nazionale. Analogamente, il moltiplicatore occupazionale è di 2,78, il che signi-
fica che 100 unità di lavoro dirette nella filiera attivano altre 178 unità di lavoro
nell’economia più ampia. Questi dati evidenziano l’importanza e l’impatto della
filiera degli edifici intelligenti sull’economia italiana. Inoltre, la filiera degli Smart
Building stimola un’occupazione altamente specializzata e a elevato Valore Ag-
giunto. Nei prossimi anni, la trasformazione intelligente del patrimonio edilizio in
Italia potrebbe generare oltre 200.000 posti di lavoro qualificati e specializzati.




                                         Agritech

Oltre alle opportunità offerte dalla smart city, un’altra filiera del futuro è quella
legata all’agro-alimentare. Nel mercato nazionale, la filiera agro-alimentare di-
mostra robustezza e capacità di adattamento. Questo trend positivo è particolar-
mente evidente a livello internazionale: nel 2023, le esportazioni agro-alimentari
italiane hanno raggiunto il record storico di 62,2 miliardi di euro, con una cresci-
ta media annua del 6,4% tra il 2010 e il 2023.

Anche la quota delle esportazioni agro-alimentari sul totale nazionale ha mostrato
una crescita continua negli ultimi anni, passando dall’8,2% nel 2010 al 9,9% nel
2023, con un incremento di 1,7 punti percentuali nel periodo considerato. I risultati
delle esportazioni agro-alimentari sono principalmente dovuti a tre principali cate-
gorie di prodotti: il vino, i derivati dalla lavorazione delle farine e i prodotti lat-
tiero-caseari. Le esportazioni agro-alimentari italiane sono concentrate per il 90%
verso nazioni europee, fatta eccezione per gli Stati Uniti.




                                                                                       33
Un significativo potenziale all’interno del settore agro-alimentare è rappresentato
dall’agritech, adottato dal 64% delle aziende agricole italiane e con un valore di
1,6 miliardi di euro nel 2023. Questo settore è caratterizzato da molteplici ambiti
applicativi derivanti dalla disruption tecnologica, tra cui il vertical farming, che
impiega coltivazioni idroponiche fuori suolo a ciclo chiuso. Inoltre, il ricorso a droni
e tecnologie IoT permette un monitoraggio avanzato delle coltivazioni e degli al-
levamenti, nonché l’ottimizzazione delle risorse attraverso lo scambio continuo di
flussi informativi. Questi avanzamenti tecnologici stanno rivoluzionando le pratiche
agricole tradizionali, migliorando l’efficienza e la sostenibilità del settore.


Figura 17 – Le tecnologie abilitanti della filiera AgriTech 4.0, 2024




Fonte: elaborazione TEHA Group su fonti varie, 2024.




                                                                                     34
                                           Energie rinnovabili

La terza filiera del futuro qui approfondita è quella delle energie rinnovabili. In
ambito tecnologico eolico, l’Europa detiene una posizione di leadership, superando
anche la Cina. A differenza di altre tecnologie come quella solare, in cui l’Europa
è entrata in ritardo, nel settore eolico l’Europa ha beneficiato di un “first mover ad-
vantage” (particolarmente nel segmento bottom-fixed), con il primo impianto eolico
offshore al mondo installato in Danimarca nel 1991. Per la frontiera dell’eolico off-
shore galleggiante, sebbene in Italia non vi siano ancora progetti realizzati, si stima
che nel 2022 i CAPEX (costi in conto capitale) si aggirino intorno ai 4,5-5 miliardi di
euro per GW, rispetto ai 3,3 miliardi di euro per GW per un impianto eolico offshore
bottom-fixed, con un incremento del 51%.

Se opportunamente sfruttata, la leadership industriale italiana – e la conseguente
creazione di una filiera nazionale dell’eolico offshore galleggiante – potrebbe ge-
nerare significative ricadute economiche e sociali, specialmente nel Mezzogiorno.
Soprattutto in un contesto in cui l’Italia dispone di importanti risorse per questa tec-
nologia rinnovabile. Ad esempio, il nostro Paese è il secondo produttore di acciaio
nell’UE, con 21,6 milioni di tonnellate prodotte nel 2022. Inoltre, l’Italia è il primo
Paese per valore della produzione di navi e imbarcazioni in Europa, con un fattura-
to di 6,6 miliardi di Euro nel 2021, e dispone di infrastrutture portuali avanzate che
possono supportare lo sviluppo dell’eolico offshore galleggiante. Complessivamen-
te, lo sviluppo dell’eolico offshore galleggiante si basa su settori industriali in cui
l’Italia è leader, con un valore complessivo di 255 miliardi di euro, posizionandosi
come 2° Paese nell’UE (Fig. 18).


Figura 18 – Primi 10 Paesi per valore dei settori attivati dall’eolico offshore galleggiante in
Europa (miliardi di euro), 2021




Fonte: elaborazione TEHA Group su fonti varie, 2024.



                                                                                              35
Inoltre, considerando che le previsioni indicano che l’Italia vedrà investimenti nell’or-
dine di 10 miliardi di euro entro il 2030 e di 54 miliardi di euro entro il 2050 nei
prossimi anni, l’installazione di 20 GW di eolico galleggiante potrebbe generare fino
a 57 miliardi di euro di Valore Aggiunto. Questo sviluppo potrebbe anche creare
27.000 nuovi posti di lavoro. Questi dati sottolineano il significativo impatto eco-
nomico e occupazionale che l’espansione dell’eolico galleggiante potrebbe avere
sul Paese. Agire tempestivamente è quindi cruciale per capitalizzare le opportunità
di sviluppo future: a livello globale, tra il 2030 e il 2050, si prevedono investimenti
per oltre un trilione di euro. Secondo le previsioni sull’evoluzione della capacità eo-
lica offshore galleggiante, il mercato globale avrà un valore di 50 miliardi di euro
entro il 2030 e raggiungerà i 1.179 miliardi di euro entro il 2050. Queste proiezio-
ni evidenziano l’importanza di investire e sviluppare il settore dell’eolico galleggian-
te per non perdere terreno in un mercato in rapida crescita e altamente competitivo.


La più grande Gigafactory d’Europa


               SACE ha garantito un finanziamento da 560 milioni di
               euro in favore di 3Sun, la Gigafactory per la produzio-
               ne di celle e moduli fotovoltaici di Enel Green Power.
               Con questa operazione la capacità della Gigafactory
               3Sun di Catania passerà da 200 megawatt circa a
               3 gigawatt annui, consentendole di diventare la più
               grande fabbrica per la produzione di celle e moduli
               solari in Europa.




Un’altra fonte di energia rinnovabile di grande rilevanza strategica è l’idrogeno
che può essere prodotto utilizzando diverse fonti energetiche e tecnologie. Attual-
mente, la produzione di idrogeno è perlopiù contraddistinta dall’uso di fonti fossili,
principalmente di gas metano nel processo di steam methane reforming. Gli scena-
ri futuri evidenziano come questi processi saranno gradualmente sostituiti da altre
forme di produzione di idrogeno a limitato impatto ambientale o decarbonizzato,
ovvero con un bilancio di emissione di gas climalteranti tendente a zero o nullo. In
questi casi si parla rispettivamente di idrogeno blu e di idrogeno verde.




                                                                                      36
                       L’Italia è il secondo produttore in Europa per le tecnologie meccaniche poten-
                       zialmente utilizzabili nella filiera dell’idrogeno, con una quota di mercato del
                       19,3%, e detiene la leadership in Europa su particolari tecnologie, principalmente
                       componenti, quali ad esempio le valvole, dove la produzione italiana pesa per il
                       54,2% sul totale della produzione UE. Tuttavia, la quota di mercato dell’Italia è circa
                       la metà della quota di mercato del primo produttore, rappresentato dalla Germania,
                       con una quota di mercato del 40%. Ci sono poi dei cluster tecnologici su cui l’Italia
                       parte da un posizionamento più debole, come nel caso delle tecnologie legate ai
                       sistemi di controllo, in cui si posiziona quarta in Europa per valore della produzione,
                       con una quota di mercato pari al 6,7% rispetto al 50,8% della Germania. Inoltre,
                       nel caso delle fuel cell, la produzione in Italia è attualmente nulla, sebbene nel
                       Paese operino alcune aziende con importanti piani di sviluppo, grazie anche alla
                       collaborazione con centri di ricerca di eccellenza.

                       Alla luce di queste analisi sul posizionamento competitivo dell’Italia nella produzione
                       di tecnologie legate all’idrogeno, sono stati stimati gli impatti potenziali sulle filiere
                       manifatturiere nazionali derivanti dalla crescita della penetrazione dell’idrogeno nel
                       mix energetico in Italia e nel resto del mondo. I risultati dell’analisi mettono in eviden-
                       za che il valore della produzione in Italia delle tecnologie applicate alla filiera dell’idro-
                       geno potrebbe valere 7,5 miliardi di euro al 2030 e 35 miliardi di euro al 205013.

                       Oltre al valore della produzione diretto che potrebbe essere generato dallo sviluppo e
                       potenziamento della filiera nazionale dell’idrogeno in Italia, sono stati analizzati gli ef-
                       fetti indiretti e indotti in termini di valore della produzione, valore aggiunto e occupati
                       attraverso il calcolo dei relativi moltiplicatori. I risultati delle analisi mettono in eviden-
                       za che le attività dirette della filiera dell’idrogeno in Italia genererebbero un contributo
                       al PIL con un valore aggiunto complessivo di 7,5 miliardi di euro al 2030 e di 37
                       miliardi di euro al 2050, con un moltiplicatore pari a 3,7. Inoltre, il contributo totale
                       all’occupazione italiana della filiera dell’idrogeno raggiungerebbe 115.000 nuovi
                       posti di lavoro al 2030 e 540.000 al 2050, con un moltiplicatore pari a 3,8.




13
     Fonte: TEHA e Snam, H2 Italy 2050: Una filiera nazionale dell’idrogeno per la crescita e la decarbonizzazione dell’Italia, 2020.

                                                                                                                                        37
Capitolo 3
Le imprese italiane alla prova dell’export

3.1. Rafforzare la propria presenza
commerciale sui mercati esteri: una sfida per
le PMI italiane

                   Nel 2022 in Italia erano attive quasi 121mila imprese esportatrici14 (il 2,6% sul
                   totale delle imprese italiane) di cui 51mila PMI (il 22,1% sul totale delle PMI italia-
                   ne), in leggero calo rispetto a cinque anni prima (-0,5% il CAGR tra 2018 e 2022).
                   Tale dato riflette tuttavia una forte eterogeneità: le micro imprese, che rappresen-
                   tano oltre la metà di tutti gli esportatori, hanno registrato un lieve calo dal 2018, le
                   piccole sono rimaste sostanzialmente stabili, mentre è cresciuto il numero di medie
                   e grandi di circa il 2% in entrambi i casi.

                   Anche in termini di valore dell’export si evidenziano andamenti differenziati: le
                   grandi imprese – che generano oltre la metà delle esportazioni italiane – han-
                   no segnato un aumento dell’8,3% in media negli ultimi cinque anni, seguite
                   dalle medie (+7,1%); piccole e micro, pur avendo registrato un incremento del-
                   le proprie vendite oltreconfine, hanno realizzato performance inferiori alla media
                   (quasi la metà rispetto al dato complessivo) e continuano a rappresentare solo un
                   quinto del valore dell’export italiano.
                   Figura 19 - Numero di imprese esportatrici, 2022



                                                                               55,9%        Micro


                                               121mila
                                              Imprese                               42,3%        PMI
                                             esportatrici



                                                                                1,8%        Grandi


                   Fonte: elaborazioni SACE su dati Annuario ICE-Istat, 2024.


14
    Pari a 2,6 imprese su 100 attive. Tale numero riflette una forte eterogeneità: la percentuale, infatti è molto contenuta per le
micro imprese e – come noto – cresce all’aumentare della dimensione. Un altro fattore sottostante è il settore di attività, dove ad
esempio la quota di imprese esportatrici su tutte quelle attive nella meccanica strumentale è pari al 50,4%, mentre se si considera
il commercio la quota scende al 4,3%.

                                                                                                                                38
                    Questo quadro è confermato dalle differenze nella propensione all’export: oltre
                    la metà delle piccole imprese esporta meno del 10% del proprio fatturato e
                    solo il 18% ne esporta più della metà; al contrario, le medie imprese sono mol-
                    to più propense a vendere all’estero, con quasi un terzo delle imprese che
                    esporta più del 50% del proprio fatturato (Fig. 20). Ancor più proiettate verso i
                    mercati internazionali sono le grandi imprese, segmento in cui quasi il 40% delle
                    quali realizza oltre la metà del proprio fatturato tramite attività di esportazione.
                    È interessante notare come in termini di propensione all’export le medie imprese,
                    solitamente accomunate alle piccole, si avvicinino maggiormente a quelle grandi.
                    Tale fattore è attribuibile sicuramente anche alla capacità, intrinseca alle imprese
                    di media-grande dimensione, di innovarsi sia in termini di nuovi prodotti sia di in-
                    vestimenti in tecnologie avanzate, sia di nuovi business model, che fa da volàno
                    alla crescita aziendale e all’allargamento del perimetro di vendita oltre i confini na-
                    zionali (cfr. Box). Non è un caso, peraltro, che le medie-grandi imprese esportatrici
                    afferiscano spesso a gruppi multinazionali15 – sia a controllo domestico che estero
                    – che generalmente mostrano una più elevata propensione all’export16.


                    Figura 20 - Propensione all’export delle imprese italiane, per classe dimensionale (valori %), 2022




                    Fonte: elaborazioni SACE su dati Annuario ICE-Istat, 2024.




15
   Le imprese parte di gruppi multinazionali rappresentano l’11% di tutte le imprese esportatrici italiane e generano oltre il 70%
dell’export complessivo.
16
   Si veda: Monducci, Bianchi, Campanelli, Castelli, Efficace, Giangaspero, Mazzeo, Proietti & Spingola, Le esportazioni delle
imprese a controllo estero: aspetti strutturali e tendenze dell’ultimo triennio, capitolo 2 in Le imprese estere in Italia: tra segnali di
ripresa e nuovi rischi globali, maggio 2023.

                                                                                                                                       39
                    Il minor peso di micro e piccole imprese esportatrici sull’export italiano – nonostan-
                    te il loro numero significativo – così come la loro minore propensione all’export
                    dipende almeno in parte dalle barriere all’esportazione (tra cui i costi burocratici,
                    informativi e finanziari) che di norma gravano di più al diminuire della dimensione
                    aziendale. Un altro fenomeno, di difficile misurazione ma che può spiegare tale
                    dinamica, è quello dell’export indiretto: le piccole imprese tendono infatti a
                    essere inserite nelle catene di fornitura di player più grandi, di fatto quindi
                    non esportando ma contribuendo in modo anche rilevante alle esportazioni
                    di altre imprese17. Proprio al fine di supportare le imprese di più piccole dimensioni
                    nel loro percorso di internazionalizzazione, facilitandole nell’approcciare potenziali
                    clienti esteri e nell’espandersi oltre le catene di fornitura nazionali, SACE ha lan-
                    ciato le iniziative di business matching, eventi in cui crea connessioni tra buyer
                    esteri e imprese italiane, specie PMI. Dall’inizio del programma alla prima parte di
                    quest’anno, sono state organizzate 208 iniziative che hanno coinvolto altrettanti
                    grandi buyer esteri e più di 7.000 PMI.

                    Circa la metà delle imprese esportatrici è attiva nella manifattura, quota che
                    si attesta oltre il 60% per le grandi e piccole e sale sopra il 75% nel caso di
                    quelle di media dimensione (Fig. 21). La restante quota afferisce in prevalenza al
                    commercio, settore dove è attiva una micro impresa su due.


                    Figura 21 – Le imprese italiane esportatrici per classe dimensionale e macro-settore di
                    attività economica (peso % sul numero totale di imprese attive), 2022




                    Fonte: elaborazioni SACE su dati Annuario ICE-Istat, 2024.




 Per un approfondimento sul tema si confronti il Box Il fenomeno dell’export indiretto nel Rapporto SACE, The European House -
17

Ambrosetti, Piccole, medie e più competitive: le PMI italiane alla prova dell’export tra transizione sostenibile e digitale, settembre 2023.

                                                                                                                                         40
3.2. Le produzioni di punta dell’export italiano
nel mondo
       Concentrando l’attenzione sui settori manifatturieri, prodotti in metallo e mecca-
       nica strumentale sono i settori a cui afferiscono principalmente le imprese espor-
       tatrici (con una quota del 16% in entrambi i casi), specie quelle medie e grandi nel
       caso dei macchinari e le PMI per i prodotti in metallo. Seguono poi per ordine di
       appartenenza alimentari e bevande, altra manifattura (che comprende attività di
       riparazione, manutenzione e installazione di macchine e apparecchiature), abbi-
       gliamento e gomma e plastica, dove emergono le medie.

       Nel complesso, non sorprende che le imprese esportatrici di grandi dimensioni
       siano più rilevanti in quei settori che richiedono elevate economie di scala,
       ingenti risorse da dedicare a innovazione tecnologica e investimenti in R&S,
       come ad esempio chimica, farmaceutica, automotive, altri mezzi di trasporto,
       apparecchi elettrici ed elettronici; mentre le PMI sono particolarmente diffuse
       tra le imprese di gomma e plastica e carta e stampa. Non da ultime, le micro
       imprese si distinguono per l’ampio numero tra quelle di abbigliamento, altra ma-
       nifattura, mobili, lavorazione di minerali non metalliferi, legno e prodotti in legno e
       articoli in pelle, settori in cui è particolarmente evidente il carattere di artigianalità
       che contraddistingue questi prodotti Made in Italy che si inseriscono nella catena
       produttiva delle grandi griffe.

       In termini di valore esportato, quasi l’80% dell’export complessivo è originato da
       attività manifatturiere, il 17% dal commercio, soprattutto all’ingrosso, e la restante
       modesta quota da altre attività. L’importanza della manifattura aumenta nel caso
       delle medie e grandi imprese, mentre si riduce notevolmente per quelle piccole
       (67%) e ancor di più per quelle micro (29%), a favore del commercio.

       Oltre il 30% del valore manifatturiero esportato è originato da meccanica stru-
       mentale e prodotti in metallo, unici due casi in cui tutte e quattro le classi dimen-
       sionali mostrano un’incidenza dell’export superiore al 10% (Fig. 22). Si posizionano
       tra i principali settori anche alimentari e bevande, autoveicoli, prodotti farmaceutici
       e prodotti chimici. Nel dettaglio, le esportazioni di meccanica strumentale – in cui si
       configura sempre di più l’impronta della digitalizzazione tramite l’utilizzo di tecnolo-
       gie avanzate come robot e Intelligenza Artificiale, specie in settori come l’agri-tech
       (Cfr. Cap. 2.3) – e prodotti in metallo rappresentano una quota maggiore sul valore
       totale esportato per le imprese di minore dimensione, soprattutto PMI, che per
       quelle grandi; questo è vero anche per le vendite di alimentari e bevande e gomma
       e plastica. Coerentemente con quanto descritto sopra, il contributo all’esportazione
       delle micro imprese è particolarmente elevato nei settori in cui sono più numerose.
       Al contrario, le esportazioni di farmaceutica sono generate quasi esclusivamente
       da grandi imprese, pur non essendo più numerose rispetto alle altre classi dimen-
       sionali; questo è il caso anche di autoveicoli, altri mezzi di trasporto e raffinati.

                                                                                              41
Figura 22 – Contributo al valore esportato di ciascun settore manifatturiero per dimensione
di impresa (peso % export), 2022




Fonte: elaborazioni SACE su dati Annuario ICE-Istat, 2024.




                                                                                         42
3.3. Dove intervenire per guidare la
trasformazione tecnologica e culturale
della supply chain

                   A cura del Centro Studi delle Camere di Commercio Guglielmo Tagliacarne


                   Box - Wind of change: come l’innovazione 4.0 e la forma-
                   zione guidano la competitività internazionale delle imprese
                   La digitalizzazione rappresenta un punto di rottura nel modo di fare im-
                   presa e di produrre, garantendo flessibilità, agilità e velocità nel rispondere
                   alle esigenze dei consumatori, quindi migliorando la capacità di produzione tai-
                   lor-made, la qualità dei prodotti, oltre a permettere una maggiore velocità nel
                   passare dal prototipo alla produzione18.

                   Affinché una impresa possa cogliere le piene potenzialità della trasformazione
                   digitale, occorre non soltanto adottare le tecnologie 4.0, ma anche riuscire ad
                   applicarle al meglio sul bene prodotto per aumentarne il valore: una innovazione
                   che si potrebbe definire innovazione di prodotto 4.0.

                   Ma accanto alle tecnologie è necessario tener conto anche del capitale uma-
                   no, fattore chiave per riuscire a massimizzarne i benefici, soprattutto se si con-
                   sidera l’elevata velocità con cui viaggia l’innovazione tecnologica.

                   In Italia un’azienda su cinque ha investito sia su innovazione di prodotto
                   4.0 che sulla formazione negli ultimi tre anni (2021-2023), secondo i dati
                   dell’indagine 2024 del Centro Studi Tagliacarne19, in particolare nel segmento
                   medio-grandi imprese. Sicuramente è positivo il fatto che queste siano di più
                   rispetto alle imprese che si sono limitate alla sola innovazione senza investire
                   sulle competenze (16 su 100), ma il potenziale rimane ampio vista la nume-
                   rosità delle imprese – specie piccole – che non hanno fatto passi in avanti su
                   nessuna di queste due direttrici (Fig.23).




18
   Per un’analisi su tecnologie 4.0, benefici e performance si veda: Dalenogare, L. S., Benitez, G. B., Ayala, N. F., & Frank, A. G.
(2018). The expected contribution of Industry 4.0 technologies for industrial performance. International Journal of production eco-
nomics, 204, 383-394; Cugno, M., Castagnoli, R., & Büchi, G. (2021). Openness to Industry 4.0 and performance: The impact of
barriers and incentives. Technological Forecasting and Social Change, 168, 120756. Cugno, M., Castagnoli, R., Büchi, G., & Pini, M.
(2022). Industry 4.0 and production recovery in the covid era. Technovation, 114, 102443.
19
   Indagine svoltasi nel 2024 su un campione statisticamente rappresentativo di 2.000 imprese manifatturiere tra i 5 e i 499 addetti.

                                                                                                                                  43
                   Figura 23 – Imprese secondo gli investimenti in tecnologie 4.0, per classi di addetti
                   (distribuzioni %)




                   (*) Con riferimento al periodo 2021-23
                   Fonte: indagine Centro Studi Tagliacarne-Unioncamere, 2024.


                   La capacità di coniugare innovazione di prodotto 4.0 e sviluppo delle competen-
                   ze appare ancora più utile all’interno dei settori manifatturieri più tradizionali,
                   che più di altri, in questo momento, necessitano di un rinnovamento in chia-
                   ve digitale. Dai risultati dell’indagine emerge un ritardo, anche se non proprio
                   eccessivo relativamente ai settori manifatturieri tradizionali, ossia quelli a bassa
                   intensità tecnologica20: al 20% delle imprese low-tech che hanno fatto innova-
                   zione di prodotto 4.0 e formazione corrisponde un 27% delle high-tech (Fig. 24).

                   Figura 24 - Imprese secondo gli investimenti in tecnologie 4.0, per classi di addetti
                   (distribuzione %)




                   Fonte: indagine Centro Studi Tagliacarne-Unioncamere, 2024.




20
   La suddivisione tra imprese high-tech e low-tech è stata effettuata sulla base della classificazione OECD/Eurostat. Nello specifico,
le imprese definite qui Low-tech fanno riferimento a tutte quelle che operano nei settori OECD/Eurostat low/medium-low tech, 2-digit
classificazione Ateco: 10, 11,12,13,14,15,16, 17, 18,19, 22, 23, 24, 25, 31, 32 33. Riguardo invece alle imprese definite qui High-tech
fanno riferimento a tutte quelle che operano nei settori OECD/Eurostat high/medium-high tech, 2-digit classificazione Ateco: 20, 21,
26, 27, 28, 29, 30.

                                                                                                                                    44
Rinnovare i prodotti in chiave 4.0 e investire congiuntamente anche nella
formazione ha effetti rilevanti anche sulla capacità di export delle aziende.
La quota di imprese che vantano una significativa presenza all’estero (fatturato
estero superiore al 20%, nel proseguo anche più semplicemente chiamate “im-
prese esportatrici”) cresce passando da quelle che non hanno fatto innovazione
di prodotto 4.0 (39%) a quelle che hanno solo fatto questa senza investire nelle
competenze (44%), per raggiungere il picco proprio fra quelle che hanno unito
innovazione di prodotto 4.0 e formazione (59%).

E questo effetto “innovazione di prodotto 4.0 & formazione” sull’export
capability si accentua particolarmente proprio per le imprese che operano
nei settori più tradizionali, quelle low-tech (+20 p.p. rispetto alle imprese che
non hanno fatto innovazione né formazione) mentre l’effetto nei settori high-tech
è sì positivo ma relativamente più contenuto (Fig. 25). Inoltre, merita sottolinea-
re che il vero salto si verifica proprio quando si unisce la formazione all’innova-
zione, perché limitarsi alla sola innovazione (senza investire nello sviluppo delle
competenze) non fa cambiare molto la propensione all’export.


Figura 25 – Imprese esportatrici*, per intensità tecnologica settoriale (% su totale delle
imprese)




(*) Imprese con una quota di fatturato estero superiore al 20% sul fatturato totale.
Fonte: indagine Centro Studi Tagliacarne-Unioncamere, 2024.


Questo effetto “innovazione di prodotto 4.0 & formazione” sull’export ca-
pability è più evidente tra le piccole imprese, mentre tra le medio-grandi im-
prese la quota di esportatrici aumenta ma in misura meno accentuata (Fig. 26),
ancora una volta riferibile al fatto che le dimensioni aziendali sono tali per cui la
dotazione tecnologia è un fattore generalmente congenito.




                                                                                             45
                       Figura 26 - Imprese esportatrici*, per classi di addetti (% su totale delle imprese)




                       (*) Imprese con una quota di fatturato estero superiore al 20% sul fatturato totale.
                       Fonte: indagine Centro Studi Tagliacarne-Unioncamere, 2024.


                       Non solo capacità di esportare, ma tecnologie e formazione si associano
                       anche a un portafoglio prodotti più ampio: le imprese che esportano tre o più
                       prodotti sono l’86% (sul totale delle esportatrici) tra quelle che hanno investito
                       su innovazione di prodotto 4.0 e formazione contro il 74% delle imprese che non
                       hanno fatto nessuna innovazione su prodotti 4.0 e formazione. Una evidenza
                       che si conferma anche a parità di dimensione, soprattutto nel caso delle piccole
                       imprese, dove le quote delle esportatrici è di 73% tra le innovatrici contro il 60%
                       delle non innovatrici21.

                       Innovare i prodotti puntando sull’approccio 4.0 e investire nel capitale umano
                       aiuta le imprese non solo ad esportare in maniera piuttosto consolidata - come
                       visto fino adesso sulla base delle imprese con almeno il 20% del fatturato
                       estero - ma anche a far diventare esportatrici quelle che non lo sono. Infatti,
                       se prendiamo in considerazione tutte le imprese che non hanno mai espor-
                       tato nel periodo 2013-2022, quelle che hanno innovato i propri prodotti in
                       chiave 4.0 e investito nella formazione hanno una probabilità maggiore
                       del 15% di iniziare a esportare rispetto alle aziende che non hanno investito
                       nel 4.0 (Fig. 27). E ancor più interessante, è il fatto che non si rileva nessun
                       effetto significativo (peraltro molto contenuto dato che la probabilità è solo del
                       2% in più) nel caso delle imprese che si sono limitate alla sola innovazione di
                       prodotto 4.0 priva di formazione.




21
     I dati sulla numerosità dei prodotti sono frutto di elaborazioni su dati Istat.

                                                                                                              46
                   Figura 27 - Maggiore probabilità di diventare esportatori che hanno le imprese che hanno
                   solo adottato tecnologie 4.0 e le imprese che hanno fatto anche innovazione di prodotto
                   4.0*, rispetto a quelle non hanno investito nel 4.0




                   Nota: I dati riportati nel grafico corrispondono agli effetti marginali della variabile binaria (1=impresa ha iniziato ad
                   esportare nel biennio 2022-2023, 0=impresa che non ha iniziato ad esportare) stimati con un modello probit con
                   variabili di controllo (settore secondo nove settori manifatturieri, dimensione secondo il numero di addetti, localiz-
                   zazione secondo la macro-ripartizione geografica, età dell’impresa, quota di laureati tra i dipendenti). L’effetto mar-
                   ginale delle imprese che hanno adottato tecnologie 4.0 applicandole all’innovazione di prodotto è statisticamente
                   significativo al 5%; quello sulle imprese che hanno solo adottato tecnologie 4.0 non è statisticamente significativo.
                   Fonte: stime Centro Studi Tagliacarne-Unioncamere su dati di indagine, 2024.




                   Quindi, considerando la strategicità dell’innovazione di prodotto 4.0 unita allo
                   sviluppo delle competenze, soprattutto per le piccole imprese e la manifattura
                   tradizionale, da un lato, e le barriere all’innovazione stessa che spesso sono
                   più alte proprio per le imprese meno dimensionate, dall’altro, diventa centrale
                   il ruolo delle istituzioni nell’accompagnare il sistema imprenditoriale ver-
                   so questo rinnovamento 4.0 finalizzato anche al supporto della competitività
                   nei mercati internazionali. Evidenze empiriche mostrano come siano proprio le
                   imprese che hanno cambiato il modello di business facendo innovazione di pro-
                   dotto 4.0 e investito in competenze a interagire maggiormente con le istituzioni22
                   (ci collabora il 33%) rispetto a quelle che hanno solo innovato senza puntare
                   sullo sviluppo delle competenze (22%), così come rispetto alle aziende che non
                   hanno investito nel 4.0 (17%).




22
  Per recenti analisi empiriche sulle relazioni tra collaborazione delle imprese con le istituzioni, innovazione del modello di business
4.0 e capacità di export, si veda: Pini, M., Angotzi, D., & Gentile, M. (2023). The extra gear of business model 4.0 for exporting and
the backstage role of Public institutions, University and Business schools. Empirical insights from Italy, Working Paper Series SOG-
WP4/2023, LUISS School of Government.

                                                                                                                                               47
Il motore dell’economia italiana è da sempre l’export, elemento di tenuta, cre-
scita e resilienza del Sistema Paese. La leva dei mercati internazionali rappresenta
un elemento fondamentale che spinge la competitività delle nostre imprese. Se-
condo le ultime previsioni del Doing Export Report 2024 è atteso un ritorno alla
crescita dell’export dopo la dinamica piatta dello scorso anno. Di tale crescita
beneficeranno le imprese di tutte le dimensioni – seppur in misura diversa.

La forza della supply chain è determinante anche per il successo delle stra-
tegie esportative: tema emerso prepotentemente in anni segnati da disruption
e rievolution delle catene del valore a ogni livello. In un contesto in cui la leva dei
mercati internazionali rappresenta un elemento fondamentale per il miglioramento
degli indicatori di bilancio e di produttività delle imprese italiane, diventa fonda-
mentale agganciare i nuovi bacini di opportunità, le nuove value chain glo-
bali e questo è un percorso per il quale l’export italiano ha ancora un ampio
potenziale davanti a sé.

In questo contesto, il tasso di crescita delle esportazioni realizzate dalle PMI potrà
raggiungere circa l’1,5% quest’anno, il 3,5% il prossimo e il 3,2% in media
nel biennio 2026-27, raggiungendo i €282 miliardi esportati alla fine dell’oriz-
zonte di previsione (Fig. 28). A fare da traino all’aggregato sono le medie imprese,
vero e proprio motore delle filiere, con un andamento leggermente migliore rispet-
to a quello dell’export complessivo. Ancora più performanti saranno le grandi,
per cui si prevede un aumento intorno al 4% quest’anno, del 5,8% nel 2025 e
del 5,5%, in media, nel biennio successivo fino a raggiungere i €362 miliardi di
export nel 2027.
Figura 28 - Previsioni di export per classe dimensionale di impresa (miliardi di euro e var % annua),
2022-2027




Nota: Le previsioni del Doing Export Report 2024 di SACE sono state corrette per tenere conto
dell’andamento storico 2018-2022 dell’export italiano per classe dimensionale.
Fonte: elaborazioni SACE su dati Annuario ICE-Istat e Oxford Economics, 2024.

                                                                                                   48
3.4. Medio Oriente e Asia: le aree
di opportunità delle imprese italiane
                      Con riferimento alla destinazione delle merci23, emerge come, in media, ciascuna
                      impresa sia attiva in 2,6 aree nel mondo (sul totale delle 10 considerate) ma vi
                      siano differenze in base alla classe dimensionale. Le micro imprese esportano
                      mediamente in 1,8 aree e le grandi ne presidiano 6,1; nel mezzo, si posizionano
                      le PMI attive in 3,6 aree, trainate dalle medie. Questi numeri dimostrano ancora
                      una volta la rilevanza delle dimensioni aziendali. Ciò è ancora una volta attribuibile
                      sia nella struttura di filiera che caratterizza il tessuto produttivo italiano sia nelle
                      maggiori capacità che le imprese di dimensioni superiori hanno nell’approcciare i
                      mercati esteri.

                      Non sorprendentemente, l’Unione Europea è la prima area di destinazione
                      dell’export per tutte le classi dimensionali accogliendo più della metà del valore
                      esportato, con una lieve eccezione per le micro imprese (45%; Fig. 29) a favore dei
                      Paesi europei non Ue.


                      Figura 29 – Esportazioni delle imprese italiane per classe dimensionale e area geografica di
                      destinazione delle merci (valori correnti in miliardi di euro), 2022


                                                                                        Area geografica             PMI

                                                                                        Unione europea              144,8

                                                                                        Paesi europei non Ue        33,5
                                                                                        America
                                                                                        settentrionale              26,3

                                                                                        Asia orientale              17,2

                                                                                        Medio Oriente                9,0

                                                                                        America centro-
                                                                                                                     7,8
                                                                                        meridionale

                                                                                        Africa settentrionale        5,6

                                                                                        Oceania e altri territori    3,8

                                                                                        Asia centrale                3,8

                                                                                        Altri Paesi africani         2,9



                      Fonte: elaborazioni SACE su dati Annuario ICE-Istat, 2024.




23
     Si confronti l’Appendice per maggiori dettagli.

                                                                                                                           49
Tra le altre principali aree di sbocco si segnalano America settentrionale – particolar-
mente rilevante per le imprese di grande e media dimensione – e Asia orientale, verso
cui è diretto oltre il 10% dell’export delle micro imprese e l’8,3% delle grandi (vs. 7,7%
per il totale). In evidenza anche il Medio Oriente, dove la quota di domanda soddisfatta
dalle micro imprese è superiore di quasi 3 punti percentuali alla media delle imprese
complessive (6,6%). Seguono America centro-meridionale e Africa settentrionale.

In termini invece di incidenza della quota di esportazione di ciascuna classe dimen-
sionale sul totale esportato in ogni area geografica, è evidente come sia maggiore
quella delle grandi imprese in quasi tutte le aree, specie America settentrionale, Asia
orientale, Paesi europei non Ue e America centro-meridionale. Fanno eccezione però
Asia centrale, Altri Paesi africani e Oceania e altri territori dove prevale l’export dell’ag-
gregato delle PMI (piccole e medie insieme). Nel dettaglio, si può notare anche come
le medie imprese si dirigano maggiormente verso Oceania e altri territori, Asia centrale
e Unione Europea. Le piccole imprese, così come le micro, mostrano invece una par-
ticolare propensione a esportare in Altri Paesi africani, Asia centrale, Medio Oriente e
Africa settentrionale.

Guardando al futuro, ci attendiamo che sia nel 2024 che l’anno prossimo le esportazioni
delle grandi imprese vedranno maggiore dinamismo aumentando del 3,8% e del 5,8%
rispettivamente verso il mondo, con un elevato ritmo specialmente in Medio Oriente
(+10,3% quest’anno e +11,7% il prossimo) e Asia orientale (+5% quest’anno e +5,4%
nel 2025; Fig. 30). Buone prospettive per la domanda di beni italiani nei Paesi del Golfo,
come Emirati Arabi Uniti e Arabia Saudita, grazie ai notevoli piani infrastrutturali: dal
settore delle costruzioni (macchinari, materiali edili, ceramiche e marmi) fino all’arredo
interno (mobili e illuminazione), con i grandi marchi di fascia alta che potranno benefi-
ciare della domanda dei consumatori con alto potere d’acquisto, specie di gioielli, moda
e alimentari e bevande, oltre che di arredamento. Anche le imprese farmaceutiche e di
apparecchiature medicali potranno registrare crescite delle vendite, alla luce dell’incre-
mento della popolazione e sulla scia degli investimenti per migliorare l’offerta delle strut-
ture ospedaliere. Guardando a Oriente, invece, il Vietnam si sta ritagliando sempre di
più il ruolo di economia dinamica su cui puntare. L’ambizioso piano di sviluppo National
Master Plan 2021-30 ha diversi obiettivi, come la modernizzazione e l’avanzamento
tecnologico dell’industria manifatturiera e lo sviluppo urbano e delle infrastrutture (di tra-
sporto, energetiche, con focus sulle rinnovabili e la sostenibilità, e digitali), settori dove
le grandi imprese italiane vantano expertise di lunga data ampiamente riconosciute.
Il Paese, inoltre, presenta un’ampia apertura al commercio internazionale – grazie a
numerosi Accordi Commerciali, tra cui quello con l’Ue – ed è altamente integrato nelle
catene del valore regionali. Da qui le attese per un’elevata domanda di beni verso le
imprese italiane attive sia nella meccanica strumentale, in particolare quella avanzata,
con soluzioni di automazione nel settore Moda, sia in settori toccati dalla transizione
green e sostenibile come l’agricoltura, le costruzioni e tutti quei beni necessari per la
produzione di energia da fonti rinnovabili, in particolare solare ed eolico.
                                                                                           50
Figura 30a – Previsioni delle esportazioni delle imprese italiane per classe dimensionale e
area geografica di destinazione delle merci (valori correnti, miliardi di euro per l’anno 2023; var.
% annua 2024 e 2025)


     Export 2023              Percentuale in crescita             Percentuale in decrescita




Fonte: elaborazioni SACE su dati Annuario ICE-Istat 2024 e Oxford Economics, 2024.



                                                                                                       51
Le medie imprese, invece, con un tasso pari a quello delle imprese nel loro com-
plesso (+2,5%), segneranno crescite particolarmente positive in Asia centrale,
America settentrionale e Oceania e altri territori. Svariate occasioni di business
potranno coinvolgere le imprese italiane in India, dove l’ottima performance econo-
mica del Paese si accompagna a una sempre maggiore domanda interna spinta da
un lato da un fattore demografico e dall’altro da una volontà del governo di evolvere
la propria economia e le strutture e infrastrutture essenziali. Le nostre imprese po-
tranno interfacciarsi con il Ministero dedicato alle micro, piccole e medie imprese
che dal 2006 promuove un’agenda dedicata, ma non solo: la maggior parte degli
Stati indiani, infatti, adotta politiche industriali competitive che vengono aggiornate
ogni 3-5 anni, in cui si evidenziano di volta in volta i principali selezionati settori di
opportunità e crescita, con anche le relative agevolazioni per le imprese. Le oppor-
tunità potranno arrivare da settori tradizionali quali la meccanica strumentale e gli
apparecchi elettrici dove i prodotti realizzati dalle nostre medie imprese vantano
un’alta qualità, trasversale a diversi sbocchi produttivi: si pensi ai macchinari per il
tessile e l’abbigliamento, così come i prodotti necessari per la transizione green su
cui punta fortemente il Paese. Forte sarà inoltre la domanda per il Made in Italy di
alimentari e bevande la cui filiera potrà chiamare anche meccanica dedicata.

La presenza italiana negli Stati Uniti è più che mai solida e florida, ma potrà anco-
ra crescere, beneficiando ancora una volta delle partnership con le medie imprese
locali, incentivate dal Business Development Program della Small Business Admini-
stration (SBA) americana; settori da presidiare, forti di un’eccellenza produttiva che
contraddistingue il Made in Italy, saranno nel manifatturiero, sia per quanto riguarda
la c.d. produzione avanzata, ossia quella che include tecnologie avanzate come la
stampa 3D, l’automazione e la robotica, sia quella tradizionale, della meccanica stru-
mentale, così come, a partire dal 2025, della lavorazione dei metalli e della gomma
e plastica e, seppure in misura minore, della fabbricazione di prodotti chimici; inoltre
le medie imprese italiane potranno accrescere la loro presenza nell’intera filiera pro-
duttiva di alimenti e bevande, così come in settori a maggior grado tecnologico, quali
la biotecnologia così come le rinnovabili, in particolare eolico e solare, con le aziende
che producono apparecchi elettrici e macchinari e componentistica.

In Australia l’Industry Growth Program dedicato alle PMI oltre a delineare diversi
settori di opportunità – tra cui agricoltura, medicale, rinnovabili e tecnologie a basse
emissioni – pone tra gli obiettivi il sostegno per le PMI locali all’ingaggio di realtà
internazionali con cui collaborare.




                                                                                       52
Figura 30b – Previsioni delle esportazioni delle imprese italiane per classe dimensionale e
area geografica di destinazione delle merci (valori correnti, miliardi di euro per l’anno 2023; var.
% annua 2024 e 2025)


     Export 2023              Percentuale in crescita             Percentuale in decrescita




Fonte: elaborazioni SACE su dati Annuario ICE-Istat 2024 e Oxford Economics, 2024.



                                                                                                       53
Figura 30c – Previsioni delle esportazioni delle imprese italiane per classe dimensionale e
area geografica di destinazione delle merci (valori correnti, miliardi di euro per l’anno 2023; var.
% annua 2024 e 2025)


     Export 2023              Percentuale in crescita             Percentuale in decrescita




Fonte: elaborazioni SACE su dati Annuario ICE-Istat 2024 e Oxford Economics, 2024.



                                                                                                       54
La domanda soddisfatta dalle piccole imprese, invece, sarà sottotono in qua-
si tutti i mercati, con l’eccezione di Asia centrale, Medio Oriente e Altri Paesi
africani, soprattutto a partire dal 2025, dove faranno da traino le iniziative le-
gate al Piano Mattei che segna una nuova tappa nelle relazioni tra Italia e Africa.
Lanciato a inizio 2024 dal governo italiano, questo programma intende promuovere
lo sviluppo sostenibile dei Paesi africani, la cooperazione e la transizione energeti-
ca, e la sicurezza regionale attraverso partenariati pubblico-privati e in cooperazio-
ne con le organizzazioni internazionali (tra cui istituzioni finanziarie multilaterali) e il
mondo accademico. L’efficacia del Piano Mattei passerà anche per il supporto che
SACE è chiamata a fornire alle imprese italiane. Trasformare mercati di nicchia
in opportunità per piccole e medie imprese è l’indirizzo strategico che SACE ha
deciso di intraprendere, affiancando alla tradizionale operatività export credit in re-
lazioni a grandi commesse e singole forniture, lo strumento sempre più consolidato
della Push Strategy, che ha coinvolto fin ora Paesi ad elevato potenziale ma ancora
marginali per i flussi di export: Costa d’Avorio, Senegal e Benin. In particolare,
in merito a quest’ultima è stato siglato da poco un accordo destinato a sostenere
l’export delle aziende italiane in settori chiave come infrastrutture logistiche, ener-
getiche, servizi pubblici e macchinari agricoli, e ad aprire nuove opportunità di bu-
siness e sviluppo sociale per il Benin, migliorando l’accesso ai servizi essenziali.

L’andamento delle vendite verso altre aree di destinazione importanti, come Ue
e Paesi europei non Ue prenderà più vigore nel 2025 – specie con l’export
proveniente dalle medie e grandi imprese, che non a caso mostrano più dina-
micità sui mercati esteri – quando le economie europee usciranno dal momento
di debolezza ed è atteso il ritorno della domanda Ucraina sulla spinta della fase di
ricostruzione. Il Paese, infatti, presenta opportunità per le imprese italiane atti-
ve in settori strategici per il nostro export verso il mercato, come ad esempio
il settore agricolo e la meccanica strumentale. SACE – facendo leva anche sulla
sua partnership con il sistema bancario locale – potrà ricoprire un importante ruolo
nel processo di ricostruzione promuovendo iniziative di business e non solo, sul-
la strada che porterà alla Conferenza di Roma 2025. Dimostrazione dell’impegno
di SACE verso il Paese è anche il Protocollo d’Intesa siglato lo scorso giugno, in
occasione della Conferenza per la Ricostruzione dell’Ucraina a Berlino, insieme ad
alcune tra le principali Export Credit Agencies e assicuratori mondiali. L’accordo è
volto a promuovere il commercio estero e gli investimenti, per contribuire a garan-
tire le migliori condizioni per lo sviluppo del Paese in chiave economica, ecologica,
infrastrutturale e sociale.




                                                                                         55
Figura 30d – Previsioni delle esportazioni delle imprese italiane per classe dimensionale e
area geografica di destinazione delle merci (valori correnti, miliardi di euro per l’anno 2023; var.
% annua 2024 e 2025)


     Export 2023              Percentuale in crescita             Percentuale in decrescita




Fonte: elaborazioni SACE su dati Annuario ICE-Istat 2024 e Oxford Economics, 2024.



                                                                                                       56
Appendice

    Tabella 1 – Classificazione dei Paesi per aree geografiche


       Aree geografiche            Paesi
       Unione europea              Austria, Belgio, Bulgaria, Cipro, Croazia, Danimarca, Estonia, Finlandia, Francia,
                                   Germania, Grecia, Irlanda, Italia, Lettonia, Lituania, Lussemburgo, Malta, Paesi
                                   Bassi, Polonia, Portogallo, Repubblica ceca, Romania, Slovacchia, Slovenia,
                                   Spagna, Svezia, Ungheria.

       Paesi europei non Ue        Albania, Andorra, Bielorussia, Bosnia-Erzegovina, Faer Øer, Gibilterra, Islanda,
                                   Kosovo (dal 1° giugno 2005), Liechtenstein, Macedonia del Nord, Montenegro
                                   (dal 1° giugno 2005), Norvegia, Regno Unito (dal 1° febbraio 2020), Repubblica
                                   moldova, Russia, San Marino, Santa Sede (Stato della Città del Vaticano), Serbia
                                   (dal 1° giugno 2005), Svizzera, Turchia, Ucraina.

       Africa settentrionale       Algeria, Ceuta, Egitto, Libia, Marocco, Melilla, Sahara occidentale, Tunisia.

       Altri Paesi africani        Angola, Benin, Botswana, Burkina Faso, Burundi, Camerun, Capo Verde, Ciad,
                                   Comore, Congo, Costa d’Avorio, Eritrea, Etiopia, Gabon, Gambia, Ghana,
                                   Gibuti, Guinea, Guinea equatoriale, Guinea-Bissau, Kenya, Lesotho, Liberia,
                                   Madagascar, Malawi, Mali, Mauritania, Maurizio, Mayotte, Mozambico, Namibia,
                                   Niger, Nigeria, Repubblica Centrafricana, Repubblica democratica del Congo,
                                   Repubblica unita di Tanzania, Ruanda, Sant’Elena, Ascensione e Tristan da
                                   Cunha, São Tomé e Principe, Senegal, Seychelles, Sierra Leone, Somalia, Sud
                                   Africa, Sudan, Sud Sudan, Swaziland, Territorio britannico dell’Oceano Indiano,
                                   Togo, Uganda, Zambia, Zimbabwe.

       America settentrionale      Canada, Groenlandia, Saint-Pierre e Miquelon, Stati Uniti.

       America                     Anguilla, Antigua e Barbuda, Antille Olandesi, Argentina, Aruba, Bahamas,
       centro-meridionale          Barbados, Belize, Bermuda, Bolivia, Bonaire, Sint Eustatius e Saba, Brasile, Cile,
                                   Colombia, Costa Rica, Cuba, Curaçao, Dominica, Ecuador, El Salvador, Giamaica,
                                   Grenada, Guatemala, Guyana, Haiti, Honduras, Isole Cayman, Isole Falkland,
                                   Isole Turks e Caicos, Isole Vergini americane, Isole Vergini britanniche, Messico,
                                   Montserrat, Nicaragua, Panama, Paraguay, Perù, Repubblica dominicana, Saint-
                                   Barthélemy, Saint Kitts e Nevis, Saint Vincent e le Grenadine, Santa Lucia, Sint
                                   Maarten, Suriname, Trinidad e Tobago, Uruguay, Venezuela.

       Medio Oriente               Arabia Saudita, Armenia, Azerbaigian, Bahrein, Emirati Arabi Uniti, Georgia,
                                   Giordania, Iraq, Israele, Kuwait, Libano, Oman, Qatar, Repubblica islamica
                                   dell’Iran, Siria, Territorio palestinese occupato, Yemen.

       Asia centrale               Afghanistan, Bangladesh, Bhutan, India, Kazakistan, Kirghizistan, Nepal, Pakistan,
                                   Sri Lanka, Tagikistan, Turkmenistan, Uzbekistan.

       Asia orientale              Birmania, Brunei, Cambogia, Cina, Corea del Nord, Corea del Sud, Filippine,
                                   Giappone, Hong Kong, Indonesia, Laos, Macao, Malaysia, Maldive, Mongolia,
                                   Singapore, Taiwan, Thailandia, Timor-Leste, Vietnam.

       Oceania                     Australia, Figi, Guam, Isola Christmas, Isole Cocos (Keeling), Isole Cook, Isole
                                   Heard e McDonald, Isole Marianne settentrionali, Isole Marshall, Isole minori
                                   periferiche degli Stati Uniti, Isola Norfolk, Isole Pitcairn, Isole Salomone, Kiribati,
                                   Nauru, Niue, Nuova Caledonia, Nuova Zelanda, Palau, Papua Nuova Guinea,
                                   Polinesia francese, Samoa, Samoa americane, Stati Federati di Micronesia,
                                   Tokelau, Tonga, Tuvalu, Vanuatu, Wallis e Futuna.

       Altri territori             Antartide, Georgia del Sud e Isole Sandwich australi, Isola di Bouvet, Terre australi
                                   e antartiche francesi.




                                                                                                                             57
Lo studio “Obiettivo SPARKLING: PMI e filiere italiane a prova di futuro” è stato
realizzato da Marina Benedetti, Francesca Corti, Ivano Gioia, Cecilia Guagnini, e
Alessandro Terzulli dell’Ufficio Studi SACE con il contributo dei colleghi della Co-
municazione, e da Lorenzo Tavazzi, Pio Parma e Faiza Errais Borges dell’Area
Scenari e Intelligence, The European House – Ambrosetti. Lo studio è stato realiz-
zato e presentato nell’ambito della partnership di SACE con The European House
– Ambrosetti, che ha previsto l’attivazione di un HUB collegato ai lavori della 50ma
edizione del Forum “Lo scenario di oggi e di domani per le strategie competitive”
(Villa d’Este di Cernobbio, 6,7 e 8 settembre 2024), rivolto a una selezione di ver-
tici di PMI italiane. Si ringrazia, inoltre, Marco Pini del Centro Studi delle Camere
di Commercio Guglielmo Tagliacarne per il contributo relativo a: “Wind of change:
come l’innovazione 4.0 e la formazione guidano la competitività internazionale del-
le imprese”.




I dati e le informazioni storiche provengono da fonti ufficiali e attendibili e fanno rife-
rimento a quanto disponibile alla data del 31 agosto 2024. Le previsioni dell’export
sono frutto di elaborazioni basate su modelli statistico econometrici esterni (Global
Economic Model di Oxford Economics) o interni. Trattandosi di stime, possono es-
sere soggette a margini di errore in funzione delle ipotesi sottostanti considerate.


Per ulteriori dettagli e approfondimenti, scrivere a ufficio.studi@sace.it.




                                                                                        58
In collaborazione con

